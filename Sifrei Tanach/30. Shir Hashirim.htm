
<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="includes\c.css" TYPE="text/css">
<title>שיר השירים</title>
</head>
<body>
<div class='sefer'>
<h2 class='ivr'>שיר השירים</h2>
<div class='noshira'>
<span class='posuk'>
<span class='chapverse'>א(א)</span><span class='lvl_1 first'><span class='lvl_2'>שִׁ֥יר הַשִּׁירִ֖ים</span> אֲשֶׁ֥ר לִשְׁלֹמֹֽה׃</span>
</span>
<span class='posuk'>
<span class='chapverse'>א(ב)</span><span class='lvl_1 first'><span class='lvl_2'><span class='lvl_3'>יִשָּׁקֵ֨נִי֙</span> מִנְּשִׁיק֣וֹת פִּ֔יהוּ</span>​<span class='lvl_2'>כִּֽי־טוֹבִ֥ים דֹּדֶ֖יךָ</span> מִיָּֽיִן׃</span>
</span>
<span class='posuk'>
<span class='chapverse'>א(ג)</span><span class='lvl_1 first'><span class='lvl_2'><span class='lvl_3'>לְרֵ֨יחַ֙</span> שְׁמָנֶ֣יךָ טוֹבִ֔ים</span>​<span class='lvl_2'>שֶׁ֖מֶן</span> תּוּרַ֣ק שְׁמֶ֑ךָ</span>​<span class='lvl_1'><span class='lvl_2'>עַל־כֵּ֖ן</span> עֲלָמ֥וֹת אֲהֵבֽוּךָ׃</span>
</span>
<span class='posuk'>
<span class='chapverse'>א(ד)</span><span class='lvl_1 first'><span class='lvl_2'>מָשְׁכֵ֖נִי</span> אַֽחֲרֶ֣יךָ נָּר֑וּצָה</span>​<span class='lvl_1'><span class='lvl_2'><span class='lvl_3'><span class='lvl_4'>הֱבִיאַ֨נִי הַמֶּ֜לֶךְ</span> חֲדָרָ֗יו</span>​<span class='lvl_3'>נָגִ֤ילָה וְנִשְׂמְחָה֙</span> בָּ֔ךְ</span>​<span class='lvl_2'><span class='lvl_3'>נַזְכִּ֤ירָה דֹדֶ֨יךָ֙</span> מִיַּ֔יִן</span>​<span class='lvl_2'>מֵֽישָׁרִ֖ים</span> אֲהֵבֽוּךָ׃</span>        פ<br/>
</span>
<span class='posuk'>
<span class='chapverse'>א(ה)</span><span class='lvl_1 first'><span class='lvl_2'><span class='lvl_3'>שְׁחוֹרָ֤ה אֲנִי֙</span> וְֽנָאוָ֔ה</span>​<span class='lvl_2'>בְּנ֖וֹת</span> יְרֽוּשָׁלִָ֑ם</span>​<span class='lvl_1'><span class='lvl_2'>כְּאָֽהֳלֵ֣י קֵדָ֔ר</span>​<span class='lvl_2'>כִּֽירִיע֖וֹת</span> שְׁלֹמֹֽה׃</span>
</span>
<span class='posuk'>
<span class='chapverse'>א(ו)</span><span class='lvl_1 first'><span class='lvl_2'><span class='lvl_3'>אַל־תִּרְא֨וּנִי֙</span> שֶֽׁאֲנִ֣י שְׁחַרְחֹ֔רֶת</span>​<span class='lvl_2'>שֶׁשְּׁזָפַ֖תְנִי</span> הַשָּׁ֑מֶשׁ</span>​<span class='lvl_1'><span class='lvl_2'><span class='lvl_3'>בְּנֵ֧י אִמִּ֣י נִֽחֲרוּ־בִ֗י</span>​<span class='lvl_3'>שָׂמֻ֨נִי֙</span> נֹֽטֵרָ֣ה אֶת־הַכְּרָמִ֔ים</span>​<span class='lvl_2'>כַּרְמִ֥י שֶׁלִּ֖י</span> לֹ֥א נָטָֽרְתִּי׃</span>
</span>
<span class='posuk'>
<span class='chapverse'>א(ז)</span><span class='lvl_1 first'><span class='lvl_2'><span class='lvl_3'>הַגִּ֣ידָה לִּ֗י</span>​<span class='lvl_3'>שֶׁ֤אָֽהֲבָה֙</span> נַפְשִׁ֔י</span>​<span class='lvl_2'>אֵיכָ֣ה תִרְעֶ֔ה</span>​<span class='lvl_2'>אֵיכָ֖ה</span> תַּרְבִּ֣יץ בַּֽצָּהֳרָ֑יִם</span>​<span class='lvl_1'><span class='lvl_2'><span class='lvl_3'>שַׁלָּמָ֤ה אֶֽהְיֶה֙</span> כְּעֹ֣טְיָ֔ה</span>​<span class='lvl_2'>עַ֖ל</span> עֶדְרֵ֥י חֲבֵרֶֽיךָ׃</span>
</span>
<span class='posuk'>
<span class='chapverse'>א(ח)</span><span class='lvl_1 first'><span class='lvl_2'><span class='lvl_3'>אִם־לֹ֤א תֵֽדְעִי֙</span> לָ֔ךְ</span>​<span class='lvl_2'>הַיָּפָ֖ה</span> בַּנָּשִׁ֑ים</span>​<span class='lvl_1'><span class='lvl_2'><span class='lvl_3'><span class='lvl_4'>צְֽאִי־לָ֞ךְ</span> בְּעִקְבֵ֣י הַצֹּ֗אן</span>​<span class='lvl_3'>וּרְעִי֙</span> אֶת־גְּדִיֹּתַ֔יִךְ</span>​<span class='lvl_2'>עַ֖ל</span> מִשְׁכְּנ֥וֹת הָֽרֹעִֽים׃</span>        פ<br/>
</span>
<span class='posuk'>
<span class='chapverse'>א(ט)</span><span class='lvl_1 first'><span class='lvl_2'><span class='lvl_3'>לְסֻֽסָתִי֙</span> בְּרִכְבֵ֣י פַרְעֹ֔ה</span>​<span class='lvl_2'>דִּמִּיתִ֖יךְ</span> רַעְיָתִֽי׃</span>
</span>
<span class='posuk'>
<span class='chapverse'>א(י)</span><span class='lvl_1 first'><span class='lvl_2'><span class='lvl_3'>נָאו֤וּ לְחָיַ֨יִךְ֙</span> בַּתֹּרִ֔ים</span>​<span class='lvl_2'>צַוָּארֵ֖ךְ</span> בַּֽחֲרוּזִֽים׃</span>
</span>
<span class='posuk'>
<span class='chapverse'>א(יא)</span><span class='lvl_1 first'><span class='lvl_2'><span class='lvl_3'>תּוֹרֵ֤י זָהָב֙</span> נַֽעֲשֶׂה־לָּ֔ךְ</span>​<span class='lvl_2'>עִ֖ם</span> נְקֻדּ֥וֹת הַכָּֽסֶף׃</span>
</span>
<span class='posuk'>
<span class='chapverse'>א(יב)</span><span class='lvl_1 first'><span class='lvl_2'><span class='lvl_3'>עַד־שֶׁ֤הַמֶּ֨לֶךְ֙</span> בִּמְסִבּ֔וֹ</span>​<span class='lvl_2'>נִרְדִּ֖י</span> נָתַ֥ן רֵיחֽוֹ׃</span>
</span>
<span class='posuk'>
<span class='chapverse'>א(יג)</span><span class='lvl_1 first'><span class='lvl_2'><span class='lvl_3'>צְר֨וֹר הַמֹּ֤ר ׀ דּוֹדִי֙</span> לִ֔י</span>​<span class='lvl_2'>בֵּ֥ין שָׁדַ֖י</span> יָלִֽין׃</span>
</span>
<span class='posuk'>
<span class='chapverse'>א(יד)</span><span class='lvl_1 first'><span class='lvl_2'><span class='lvl_3'>אֶשְׁכֹּ֨ל הַכֹּ֤פֶר ׀ דּוֹדִי֙</span> לִ֔י</span>​<span class='lvl_2'>בְּכַרְמֵ֖י</span> עֵ֥ין גֶּֽדִי׃</span>        ס       
</span>
<span class='posuk'>
<span class='chapverse'>א(טו)</span><span class='lvl_1 first'><span class='lvl_2'><span class='lvl_3'>הִנָּ֤ךְ יָפָה֙</span> רַעְיָתִ֔י</span>​<span class='lvl_2'>הִנָּ֥ךְ יָפָ֖ה</span> עֵינַ֥יִךְ יוֹנִֽים׃</span>
</span>
<span class='posuk'>
<span class='chapverse'>א(טז)</span><span class='lvl_1 first'><span class='lvl_2'><span class='lvl_3'>הִנְּךָ֨ יָפֶ֤ה דוֹדִי֙</span> אַ֣ף נָעִ֔ים</span>​<span class='lvl_2'>אַף־עַרְשֵׂ֖נוּ</span> רַֽעֲנָנָֽה׃</span>
</span>
<span class='posuk'>
<span class='chapverse'>א(יז)</span><span class='lvl_1 first'><span class='lvl_2'><span class='lvl_3'>קֹר֤וֹת בָּתֵּ֨ינוּ֙</span> אֲרָזִ֔ים</span>​<span class='lvl_2'>רחיטנו (רַֽהִיטֵ֖נוּ)</span> בְּרוֹתִֽים׃</span>
</span>
<span class='posuk'>
<span class='chapverse'>ב(א)</span><span class='lvl_1 first'><span class='lvl_2'><span class='lvl_3'>אֲנִי֙</span> חֲבַצֶּ֣לֶת הַשָּׁר֔וֹן</span>​<span class='lvl_2'>שֽׁוֹשַׁנַּ֖ת</span> הָֽעֲמָקִֽים׃</span>
</span>
<span class='posuk'>
<span class='chapverse'>ב(ב)</span><span class='lvl_1 first'><span class='lvl_2'><span class='lvl_3'>כְּשֽׁוֹשַׁנָּה֙</span> בֵּ֣ין הַֽחוֹחִ֔ים</span>​<span class='lvl_2'>כֵּ֥ן רַעְיָתִ֖י</span> בֵּ֥ין הַבָּנֽוֹת׃</span>
</span>
<span class='posuk'>
<span class='chapverse'>ב(ג)</span><span class='lvl_1 first'><span class='lvl_2'><span class='lvl_3'>כְּתַפּ֨וּחַ֙</span> בַּֽעֲצֵ֣י הַיַּ֔עַר</span>​<span class='lvl_2'>כֵּ֥ן דּוֹדִ֖י</span> בֵּ֣ין הַבָּנִ֑ים</span>​<span class='lvl_1'><span class='lvl_2'><span class='lvl_3'>בְּצִלּוֹ֙</span> חִמַּ֣דְתִּי וְיָשַׁ֔בְתִּי</span>​<span class='lvl_2'>וּפִרְי֖וֹ</span> מָת֥וֹק לְחִכִּֽי׃</span>
</span>
<span class='posuk'>
<span class='chapverse'>ב(ד)</span><span class='lvl_1 first'><span class='lvl_2'><span class='lvl_3'>הֱבִיאַ֨נִי֙</span> אֶל־בֵּ֣ית הַיָּ֔יִן</span>​<span class='lvl_2'>וְדִגְל֥וֹ עָלַ֖י</span> אַֽהֲבָֽה׃</span>
</span>
<span class='posuk'>
<span class='chapverse'>ב(ה)</span><span class='lvl_1 first'><span class='lvl_2'><span class='lvl_3'>סַמְּכ֨וּנִי֙</span> בָּֽאֲשִׁישׁ֔וֹת</span>​<span class='lvl_2'>רַפְּד֖וּנִי</span> בַּתַּפּוּחִ֑ים</span>​<span class='lvl_1'><span class='lvl_2'>כִּֽי־חוֹלַ֥ת אַֽהֲבָ֖ה</span> אָֽנִי׃</span>
</span>
<span class='posuk'>
<span class='chapverse'>ב(ו)</span><span class='lvl_1 first'><span class='lvl_2'><span class='lvl_3'>שְׂמֹאלוֹ֙</span> תַּ֣חַת לְרֹאשִׁ֔י</span>​<span class='lvl_2'>וִֽימִינ֖וֹ</span> תְּחַבְּקֵֽנִי׃</span>
</span>
<span class='posuk'>
<span class='chapverse'>ב(ז)</span><span class='lvl_1 first'><span class='lvl_2'><span class='lvl_3'><span class='lvl_4'>הִשְׁבַּ֨עְתִּי אֶתְכֶ֜ם</span> בְּנ֤וֹת יְרֽוּשָׁלִַ֨ם֙</span> בִּצְבָא֔וֹת</span>​<span class='lvl_2'>א֖וֹ</span> בְּאַיְל֣וֹת הַשָּׂדֶ֑ה</span>​<span class='lvl_1'><span class='lvl_2'><span class='lvl_3'>אִם־תָּעִ֧ירוּ ׀ וְֽאִם־תְּע֥וֹרְר֛וּ</span> אֶת־הָאַֽהֲבָ֖ה</span> עַ֥ד שֶׁתֶּחְפָּֽץ׃</span>        ס       
</span>
<span class='posuk'>
<span class='chapverse'>ב(ח)</span><span class='lvl_1 first'><span class='lvl_2'>ק֣וֹל דּוֹדִ֔י</span>​<span class='lvl_2'>הִנֵּה־זֶ֖ה</span> בָּ֑א</span>​<span class='lvl_1'><span class='lvl_2'><span class='lvl_3'>מְדַלֵּג֙</span> עַל־הֶ֣הָרִ֔ים</span>​<span class='lvl_2'>מְקַפֵּ֖ץ</span> עַל־הַגְּבָעֽוֹת׃</span>
</span>
<span class='posuk'>
<span class='chapverse'>ב(ט)</span><span class='lvl_1 first'><span class='lvl_2'><span class='lvl_3'>דּוֹמֶ֤ה דוֹדִי֙</span> לִצְבִ֔י</span>​<span class='lvl_2'>א֖וֹ</span> לְעֹ֣פֶר הָֽאַיָּלִ֑ים</span>​<span class='lvl_1'><span class='lvl_2'><span class='lvl_3'>הִנֵּה־זֶ֤ה עוֹמֵד֙</span> אַחַ֣ר כָּתְלֵ֔נוּ</span>​<span class='lvl_2'><span class='lvl_3'>מַשְׁגִּ֨יחַ֙</span> מִן־הַֽחַלֹּנ֔וֹת</span>​<span class='lvl_2'>מֵצִ֖יץ</span> מִן־הַֽחֲרַכִּֽים׃</span>
</span>
<span class='posuk'>
<span class='chapverse'>ב(י)</span><span class='lvl_1 first'><span class='lvl_2'>עָנָ֥ה דוֹדִ֖י</span> וְאָ֣מַר לִ֑י</span>​<span class='lvl_1'><span class='lvl_2'><span class='lvl_3'>ק֥וּמִי לָ֛ךְ</span> רַעְיָתִ֥י יָֽפָתִ֖י</span> וּלְכִי־לָֽךְ׃</span>
</span>
<span class='posuk'>
<span class='chapverse'>ב(יא)</span><span class='lvl_1 first'><span class='lvl_2'>כִּֽי־הִנֵּ֥ה הַסְּתָ֖ו</span> עָבָ֑ר</span>​<span class='lvl_1'><span class='lvl_2'>הַגֶּ֕שֶׁם</span>​<span class='lvl_2'>חָלַ֖ף</span> הָלַ֥ךְ לֽוֹ׃</span>
</span>
<span class='posuk'>
<span class='chapverse'>ב(יב)</span><span class='lvl_1 first'><span class='lvl_2'><span class='lvl_3'>הַנִּצָּנִים֙</span> נִרְא֣וּ בָאָ֔רֶץ</span>​<span class='lvl_2'>עֵ֥ת הַזָּמִ֖יר</span> הִגִּ֑יעַ</span>​<span class='lvl_1'><span class='lvl_2'>וְק֥וֹל הַתּ֖וֹר</span> נִשְׁמַ֥ע בְּאַרְצֵֽנוּ׃</span>
</span>
<span class='posuk'>
<span class='chapverse'>ב(יג)</span><span class='lvl_1 first'><span class='lvl_2'><span class='lvl_3'>הַתְּאֵנָה֙</span> חָֽנְטָ֣ה פַגֶּ֔יהָ</span>​<span class='lvl_2'>וְהַגְּפָנִ֥ים ׀ סְמָדַ֖ר</span> נָ֣תְנוּ רֵ֑יחַ</span>​<span class='lvl_1'><span class='lvl_2'><span class='lvl_3'>ק֥וּמִי לכי (לָ֛ךְ)</span> רַעְיָתִ֥י יָֽפָתִ֖י</span> וּלְכִי־לָֽךְ׃</span>        ס       
</span>
<span class='posuk'>
<span class='chapverse'>ב(יד)</span><span class='lvl_1 first'><span class='lvl_2'><span class='lvl_3'><span class='lvl_4'>יֽוֹנָתִ֞י</span> בְּחַגְוֵ֣י הַסֶּ֗לַע</span>​<span class='lvl_3'>בְּסֵ֨תֶר֙</span> הַמַּדְרֵגָ֔ה</span>​<span class='lvl_2'><span class='lvl_3'>הַרְאִ֨ינִי֙</span> אֶת־מַרְאַ֔יִךְ</span>​<span class='lvl_2'>הַשְׁמִיעִ֖נִי</span> אֶת־קוֹלֵ֑ךְ</span>​<span class='lvl_1'><span class='lvl_2'>כִּֽי־קוֹלֵ֥ךְ עָרֵ֖ב</span> וּמַרְאֵ֥יךְ נָאוֶֽה׃</span>        ס       
</span>
<span class='posuk'>
<span class='chapverse'>ב(טו)</span><span class='lvl_1 first'><span class='lvl_2'><span class='lvl_3'>אֶֽחֱזוּ־לָ֨נוּ֙</span> שֻֽׁעָלִ֔ים</span>​<span class='lvl_2'>שֻֽׁעָלִ֥ים קְטַנִּ֖ים</span> מְחַבְּלִ֣ים כְּרָמִ֑ים</span>​<span class='lvl_1'><span class='lvl_2'>וּכְרָמֵ֖ינוּ</span> סְמָדַֽר׃</span>
</span>
<span class='posuk'>
<span class='chapverse'>ב(טז)</span><span class='lvl_1 first'><span class='lvl_2'><span class='lvl_3'>דּוֹדִ֥י לִי֙</span> וַֽאֲנִ֣י ל֔וֹ</span>​<span class='lvl_2'>הָֽרֹעֶ֖ה</span> בַּשּֽׁוֹשַׁנִּֽים׃</span>
</span>
<span class='posuk'>
<span class='chapverse'>ב(יז)</span><span class='lvl_1 first'><span class='lvl_2'><span class='lvl_3'>עַ֤ד שֶׁיָּפ֨וּחַ֙</span> הַיּ֔וֹם</span>​<span class='lvl_2'>וְנָ֖סוּ</span> הַצְּלָלִ֑ים</span>​<span class='lvl_1'><span class='lvl_2'><span class='lvl_3'><span class='lvl_4'>סֹב֩ דְּמֵֽה־לְךָ֨ דוֹדִ֜י</span> לִצְבִ֗י</span>​<span class='lvl_3'>א֛וֹ</span> לְעֹ֥פֶר הָֽאַיָּלִ֖ים</span> עַל־הָ֥רֵי בָֽתֶר׃</span>        ס       
</span>
<span class='posuk'>
<span class='chapverse'>ג(א)</span><span class='lvl_1 first'><span class='lvl_2'><span class='lvl_3'>עַל־מִשְׁכָּבִי֙</span> בַּלֵּיל֔וֹת</span>​<span class='lvl_2'>בִּקַּ֕שְׁתִּי</span>​<span class='lvl_2'>אֵ֥ת שֶֽׁאָהֲבָ֖ה</span> נַפְשִׁ֑י</span>​<span class='lvl_1'><span class='lvl_2'>בִּקַּשְׁתִּ֖יו</span> וְלֹ֥א מְצָאתִֽיו׃</span>
</span>
<span class='posuk'>
<span class='chapverse'>ג(ב)</span><span class='lvl_1 first'><span class='lvl_2'><span class='lvl_3'><span class='lvl_4'>אָק֨וּמָה נָּ֜א</span> וַאֲסֽוֹבְבָ֣ה בָעִ֗יר</span>​<span class='lvl_3'>בַּשְּׁוָקִים֙</span> וּבָ֣רְחֹב֔וֹת</span>​<span class='lvl_2'>אֲבַקְשָׁ֕ה</span>​<span class='lvl_2'>אֵ֥ת שֶֽׁאָהֲבָ֖ה</span> נַפְשִׁ֑י</span>​<span class='lvl_1'><span class='lvl_2'>בִּקַּשְׁתִּ֖יו</span> וְלֹ֥א מְצָאתִֽיו׃</span>
</span>
<span class='posuk'>
<span class='chapverse'>ג(ג)</span><span class='lvl_1 first'><span class='lvl_2'><span class='lvl_3'>מְצָא֨וּנִי֙</span> הַשֹּׁ֣מְרִ֔ים</span>​<span class='lvl_2'>הַסֹּֽבְבִ֖ים</span> בָּעִ֑יר</span>​<span class='lvl_1'><span class='lvl_2'><span class='lvl_3'>אֵ֛ת</span> שֶֽׁאָהֲבָ֥ה נַפְשִׁ֖י</span> רְאִיתֶֽם׃</span>
</span>
<span class='posuk'>
<span class='chapverse'>ג(ד)</span><span class='lvl_1 first'><span class='lvl_2'><span class='lvl_3'>כִּמְעַט֙</span> שֶֽׁעָבַ֣רְתִּי מֵהֶ֔ם</span>​<span class='lvl_2'>עַ֣ד שֶׁמָּצָ֔אתִי</span>​<span class='lvl_2'>אֵ֥ת שֶֽׁאָהֲבָ֖ה</span> נַפְשִׁ֑י</span>​<span class='lvl_1'><span class='lvl_2'><span class='lvl_3'>אֲחַזְתִּיו֙</span> וְלֹ֣א אַרְפֶּ֔נּוּ</span>​<span class='lvl_2'><span class='lvl_3'>עַד־שֶׁ֤הֲבֵיאתִיו֙</span> אֶל־בֵּ֣ית אִמִּ֔י</span>​<span class='lvl_2'>וְאֶל־חֶ֖דֶר</span> הֽוֹרָתִֽי׃</span>
</span>
<span class='posuk'>
<span class='chapverse'>ג(ה)</span><span class='lvl_1 first'><span class='lvl_2'><span class='lvl_3'><span class='lvl_4'>הִשְׁבַּ֨עְתִּי אֶתְכֶ֜ם</span> בְּנ֤וֹת יְרֽוּשָׁלִַ֨ם֙</span> בִּצְבָא֔וֹת</span>​<span class='lvl_2'>א֖וֹ</span> בְּאַיְל֣וֹת הַשָּׂדֶ֑ה</span>​<span class='lvl_1'><span class='lvl_2'><span class='lvl_3'>אִם־תָּעִ֧ירוּ ׀ וְֽאִם־תְּע֥וֹרְר֛וּ</span> אֶת־הָאַֽהֲבָ֖ה</span> עַ֥ד שֶׁתֶּחְפָּֽץ׃</span>        ס       
</span>
<span class='posuk'>
<span class='chapverse'>ג(ו)</span><span class='lvl_1 first'><span class='lvl_2'><span class='lvl_3'>מִ֣י זֹ֗את</span>​<span class='lvl_3'>עֹלָה֙</span> מִן־הַמִּדְבָּ֔ר</span>​<span class='lvl_2'>כְּתִֽימְר֖וֹת</span> עָשָׁ֑ן</span>​<span class='lvl_1'><span class='lvl_2'><span class='lvl_3'>מְקֻטֶּ֤רֶת מֹר֙</span> וּלְבוֹנָ֔ה</span>​<span class='lvl_2'>מִכֹּ֖ל</span> אַבְקַ֥ת רוֹכֵֽל׃</span>
</span>
<span class='posuk'>
<span class='chapverse'>ג(ז)</span><span class='lvl_1 first'><span class='lvl_2'><span class='lvl_3'>הִנֵּ֗ה</span>​<span class='lvl_3'>מִטָּתוֹ֙</span> שֶׁלִּשְׁלֹמֹ֔ה</span>​<span class='lvl_2'>שִׁשִּׁ֥ים גִּבֹּרִ֖ים</span> סָבִ֣יב לָ֑הּ</span>​<span class='lvl_1'><span class='lvl_2'>מִגִּבֹּרֵ֖י</span> יִשְׂרָאֵֽל׃</span>
</span>
<span class='posuk'>
<span class='chapverse'>ג(ח)</span><span class='lvl_1 first'><span class='lvl_2'><span class='lvl_3'>כֻּלָּם֙</span> אֲחֻ֣זֵי חֶ֔רֶב</span>​<span class='lvl_2'>מְלֻמְּדֵ֖י</span> מִלְחָמָ֑ה</span>​<span class='lvl_1'><span class='lvl_2'><span class='lvl_3'>אִ֤ישׁ חַרְבּוֹ֙</span> עַל־יְרֵכ֔וֹ</span>​<span class='lvl_2'>מִפַּ֖חַד</span> בַּלֵּילֽוֹת׃</span>        ס       
</span>
<span class='posuk'>
<span class='chapverse'>ג(ט)</span><span class='lvl_1 first'><span class='lvl_2'><span class='lvl_3'>אַפִּרְי֗וֹן</span>​<span class='lvl_3'>עָ֤שָׂה לוֹ֙</span> הַמֶּ֣לֶךְ שְׁלֹמֹ֔ה</span>​<span class='lvl_2'>מֵֽעֲצֵ֖י</span> הַלְּבָנֽוֹן׃</span>
</span>
<span class='posuk'>
<span class='chapverse'>ג(י)</span><span class='lvl_1 first'><span class='lvl_2'><span class='lvl_3'>עַמּוּדָיו֙</span> עָ֣שָׂה כֶ֔סֶף</span>​<span class='lvl_2'>רְפִֽידָת֣וֹ זָהָ֔ב</span>​<span class='lvl_2'>מֶרְכָּב֖וֹ</span> אַרְגָּמָ֑ן</span>​<span class='lvl_1'><span class='lvl_2'><span class='lvl_3'>תּוֹכוֹ֙</span> רָצ֣וּף אַֽהֲבָ֔ה</span>​<span class='lvl_2'>מִבְּנ֖וֹת</span> יְרֽוּשָׁלִָֽם׃</span>
</span>
<span class='posuk'>
<span class='chapverse'>ג(יא)</span><span class='lvl_1 first'><span class='lvl_2'><span class='lvl_3'>צְאֶ֧נָה ׀ וּֽרְאֶ֛ינָה</span> בְּנ֥וֹת צִיּ֖וֹן</span> בַּמֶּ֣לֶךְ שְׁלֹמֹ֑ה</span>​<span class='lvl_1'><span class='lvl_2'><span class='lvl_3'>בָּֽעֲטָרָ֗ה</span>​<span class='lvl_3'>שֶֽׁעִטְּרָה־לּ֤וֹ אִמּוֹ֙</span> בְּי֣וֹם חֲתֻנָּת֔וֹ</span>​<span class='lvl_2'>וּבְי֖וֹם</span> שִׂמְחַ֥ת לִבּֽוֹ׃</span>        ס       
</span>
<span class='posuk'>
<span class='chapverse'>ד(א)</span><span class='lvl_1 first'><span class='lvl_2'><span class='lvl_3'>הִנָּ֨ךְ יָפָ֤ה רַעְיָתִי֙</span> הִנָּ֣ךְ יָפָ֔ה</span>​<span class='lvl_2'>עֵינַ֣יִךְ יוֹנִ֔ים</span>​<span class='lvl_2'>מִבַּ֖עַד</span> לְצַמָּתֵ֑ךְ</span>​<span class='lvl_1'><span class='lvl_2'><span class='lvl_3'>שַׂעְרֵךְ֙</span> כְּעֵ֣דֶר הָֽעִזִּ֔ים</span>​<span class='lvl_2'>שֶׁגָּֽלְשׁ֖וּ</span> מֵהַ֥ר גִּלְעָֽד׃</span>
</span>
<span class='posuk'>
<span class='chapverse'>ד(ב)</span><span class='lvl_1 first'><span class='lvl_2'><span class='lvl_3'>שִׁנַּ֨יִךְ֙</span> כְּעֵ֣דֶר הַקְּצוּב֔וֹת</span>​<span class='lvl_2'>שֶֽׁעָל֖וּ</span> מִן־הָֽרַחְצָ֑ה</span>​<span class='lvl_1'><span class='lvl_2'><span class='lvl_3'>שֶׁכֻּלָּם֙</span> מַתְאִימ֔וֹת</span>​<span class='lvl_2'>וְשַׁכֻּלָ֖ה</span> אֵ֥ין בָּהֶֽם׃</span>
</span>
<span class='posuk'>
<span class='chapverse'>ד(ג)</span><span class='lvl_1 first'><span class='lvl_2'><span class='lvl_3'>כְּח֤וּט הַשָּׁנִי֙</span> שִׂפְתוֹתַ֔יִךְ</span>​<span class='lvl_2'>וּמִדְבָּרֵ֖ךְ</span> נָאוֶ֑ה</span>​<span class='lvl_1'><span class='lvl_2'><span class='lvl_3'>כְּפֶ֤לַח הָֽרִמּוֹן֙</span> רַקָּתֵ֔ךְ</span>​<span class='lvl_2'>מִבַּ֖עַד</span> לְצַמָּתֵֽךְ׃</span>
</span>
<span class='posuk'>
<span class='chapverse'>ד(ד)</span><span class='lvl_1 first'><span class='lvl_2'><span class='lvl_3'>כְּמִגְדַּ֤ל דָּוִיד֙</span> צַוָּארֵ֔ךְ</span>​<span class='lvl_2'>בָּנ֖וּי</span> לְתַלְפִּיּ֑וֹת</span>​<span class='lvl_1'><span class='lvl_2'><span class='lvl_3'>אֶ֤לֶף הַמָּגֵן֙</span> תָּל֣וּי עָלָ֔יו</span>​<span class='lvl_2'>כֹּ֖ל</span> שִׁלְטֵ֥י הַגִּבֹּרִֽים׃</span>
</span>
<span class='posuk'>
<span class='chapverse'>ד(ה)</span><span class='lvl_1 first'><span class='lvl_2'><span class='lvl_3'>שְׁנֵ֥י שָׁדַ֛יִךְ</span> כִּשְׁנֵ֥י עֳפָרִ֖ים</span> תְּאוֹמֵ֣י צְבִיָּ֑ה</span>​<span class='lvl_1'><span class='lvl_2'>הָֽרוֹעִ֖ים</span> בַּשּֽׁוֹשַׁנִּֽים׃</span>
</span>
<span class='posuk'>
<span class='chapverse'>ד(ו)</span><span class='lvl_1 first'><span class='lvl_2'><span class='lvl_3'>עַ֤ד שֶׁיָּפ֨וּחַ֙</span> הַיּ֔וֹם</span>​<span class='lvl_2'>וְנָ֖סוּ</span> הַצְּלָלִ֑ים</span>​<span class='lvl_1'><span class='lvl_2'><span class='lvl_3'>אֵ֤לֶךְ לִי֙</span> אֶל־הַ֣ר הַמּ֔וֹר</span>​<span class='lvl_2'>וְאֶל־גִּבְעַ֖ת</span> הַלְּבוֹנָֽה׃</span>
</span>
<span class='posuk'>
<span class='chapverse'>ד(ז)</span><span class='lvl_1 first'><span class='lvl_2'><span class='lvl_3'>כֻּלָּ֤ךְ יָפָה֙</span> רַעְיָתִ֔י</span>​<span class='lvl_2'>וּמ֖וּם</span> אֵ֥ין בָּֽךְ׃</span>        ס       
</span>
<span class='posuk'>
<span class='chapverse'>ד(ח)</span><span class='lvl_1 first'><span class='lvl_2'><span class='lvl_3'>אִתִּ֤י מִלְּבָנוֹן֙</span> כַּלָּ֔ה</span>​<span class='lvl_2'>אִתִּ֖י</span> מִלְּבָנ֣וֹן תָּב֑וֹאִי</span>​<span class='lvl_1'><span class='lvl_2'><span class='lvl_3'><span class='lvl_4'>תָּשׁ֣וּרִי ׀</span> מֵרֹ֣אשׁ אֲמָנָ֗ה</span>​<span class='lvl_3'>מֵרֹ֤אשׁ שְׂנִיר֙</span> וְחֶרְמ֔וֹן</span>​<span class='lvl_2'>מִמְּעֹנ֣וֹת אֲרָי֔וֹת</span>​<span class='lvl_2'>מֵֽהַרְרֵ֖י</span> נְמֵרִֽים׃</span>
</span>
<span class='posuk'>
<span class='chapverse'>ד(ט)</span><span class='lvl_1 first'><span class='lvl_2'>לִבַּבְתִּ֖נִי</span> אֲחֹתִ֣י כַלָּ֑ה</span>​<span class='lvl_1'><span class='lvl_2'><span class='lvl_3'>לִבַּבְתִּ֨נִי֙</span> באחד (בְּאַחַ֣ת) מֵֽעֵינַ֔יִךְ</span>​<span class='lvl_2'>בְּאַחַ֥ד עֲנָ֖ק</span> מִצַּוְּרֹנָֽיִךְ׃</span>
</span>
<span class='posuk'>
<span class='chapverse'>ד(י)</span><span class='lvl_1 first'><span class='lvl_2'>מַה־יָּפ֥וּ דֹדַ֖יִךְ</span> אֲחֹתִ֣י כַלָּ֑ה</span>​<span class='lvl_1'><span class='lvl_2'><span class='lvl_3'>מַה־טֹּ֤בוּ דֹדַ֨יִךְ֙</span> מִיַּ֔יִן</span>​<span class='lvl_2'>וְרֵ֥יחַ שְׁמָנַ֖יִךְ</span> מִכָּל־בְּשָׂמִֽים׃</span>
</span>
<span class='posuk'>
<span class='chapverse'>ד(יא)</span><span class='lvl_1 first'><span class='lvl_2'><span class='lvl_3'>נֹ֛פֶת</span> תִּטֹּ֥פְנָה שִׂפְתוֹתַ֖יִךְ</span> כַּלָּ֑ה</span>​<span class='lvl_1'><span class='lvl_2'><span class='lvl_3'>דְּבַ֤שׁ וְחָלָב֙</span> תַּ֣חַת לְשׁוֹנֵ֔ךְ</span>​<span class='lvl_2'>וְרֵ֥יחַ שַׂלְמֹתַ֖יִךְ</span> כְּרֵ֥יחַ לְבָנֽוֹן׃</span>        ס       
</span>
<span class='posuk'>
<span class='chapverse'>ד(יב)</span><span class='lvl_1 first'><span class='lvl_2'>גַּ֥ן ׀ נָע֖וּל</span> אֲחֹתִ֣י כַלָּ֑ה</span>​<span class='lvl_1'><span class='lvl_2'>גַּ֥ל נָע֖וּל</span> מַעְיָ֥ן חָתֽוּם׃</span>
</span>
<span class='posuk'>
<span class='chapverse'>ד(יג)</span><span class='lvl_1 first'><span class='lvl_2'><span class='lvl_3'>שְׁלָחַ֨יִךְ֙</span> פַּרְדֵּ֣ס רִמּוֹנִ֔ים</span>​<span class='lvl_2'>עִ֖ם</span> פְּרִ֣י מְגָדִ֑ים</span>​<span class='lvl_1'><span class='lvl_2'>כְּפָרִ֖ים</span> עִם־נְרָדִֽים׃</span>
</span>
<span class='posuk'>
<span class='chapverse'>ד(יד)</span><span class='lvl_1 first'><span class='lvl_2'><span class='lvl_3'><span class='lvl_4'>נֵ֣רְדְּ ׀</span> וְכַרְכֹּ֗ם</span>​<span class='lvl_3'>קָנֶה֙</span> וְקִנָּמ֔וֹן</span>​<span class='lvl_2'>עִ֖ם</span> כָּל־עֲצֵ֣י לְבוֹנָ֑ה</span>​<span class='lvl_1'><span class='lvl_2'><span class='lvl_3'>מֹ֚ר</span> וַֽאֲהָל֔וֹת</span>​<span class='lvl_2'>עִ֖ם</span> כָּל־רָאשֵׁ֥י בְשָׂמִֽים׃</span>
</span>
<span class='posuk'>
<span class='chapverse'>ד(טו)</span><span class='lvl_1 first'><span class='lvl_2'>מַעְיַ֣ן גַּנִּ֔ים</span>​<span class='lvl_2'>בְּאֵ֖ר</span> מַ֣יִם חַיִּ֑ים</span>​<span class='lvl_1'><span class='lvl_2'>וְנֹֽזְלִ֖ים</span> מִן־לְבָנֽוֹן׃</span>
</span>
<span class='posuk'>
<span class='chapverse'>ד(טז)</span><span class='lvl_1 first'><span class='lvl_2'><span class='lvl_3'>ע֤וּרִי צָפוֹן֙</span> וּב֣וֹאִי תֵימָ֔ן</span>​<span class='lvl_2'>הָפִ֥יחִי גַנִּ֖י</span> יִזְּל֣וּ בְשָׂמָ֑יו</span>​<span class='lvl_1'><span class='lvl_2'><span class='lvl_3'>יָבֹ֤א דוֹדִי֙</span> לְגַנּ֔וֹ</span>​<span class='lvl_2'>וְיֹאכַ֖ל</span> פְּרִ֥י מְגָדָֽיו׃</span>
</span>
<span class='posuk'>
<span class='chapverse'>ה(א)</span><span class='lvl_1 first'><span class='lvl_2'>בָּ֣אתִי לְגַנִּי֮ אֲחֹתִ֣י כַלָּה֒</span>​<span class='lvl_2'><span class='lvl_3'>אָרִ֤יתִי מוֹרִי֙</span> עִם־בְּשָׂמִ֔י</span>​<span class='lvl_2'><span class='lvl_3'>אָכַ֤לְתִּי יַעְרִי֙</span> עִם־דִּבְשִׁ֔י</span>​<span class='lvl_2'>שָׁתִ֥יתִי יֵינִ֖י</span> עִם־חֲלָבִ֑י</span>​<span class='lvl_1'><span class='lvl_2'>אִכְל֣וּ רֵעִ֔ים</span>​<span class='lvl_2'>שְׁת֥וּ וְשִׁכְר֖וּ</span> דּוֹדִֽים׃</span>        ס       
</span>
<span class='posuk'>
<span class='chapverse'>ה(ב)</span><span class='lvl_1 first'><span class='lvl_2'>אֲנִ֥י יְשֵׁנָ֖ה</span> וְלִבִּ֣י עֵ֑ר</span>​<span class='lvl_1'><span class='lvl_2'><span class='lvl_3'><span class='lvl_4'>ק֣וֹל ׀</span> דּוֹדִ֣י דוֹפֵ֗ק</span>​<span class='lvl_3'><span class='lvl_4'>פִּתְחִי־לִ֞י</span> אֲחֹתִ֤י רַעְיָתִי֙</span> יֽוֹנָתִ֣י תַמָּתִ֔י</span>​<span class='lvl_2'><span class='lvl_3'>שֶׁרֹּאשִׁי֙</span> נִמְלָא־טָ֔ל</span>​<span class='lvl_2'>קְוֻצּוֹתַ֖י</span> רְסִ֥יסֵי לָֽיְלָה׃</span>
</span>
<span class='posuk'>
<span class='chapverse'>ה(ג)</span><span class='lvl_1 first'><span class='lvl_2'><span class='lvl_3'>פָּשַׁ֨טְתִּי֙</span> אֶת־כֻּתָּנְתִּ֔י</span>​<span class='lvl_2'>אֵיכָ֖כָה</span> אֶלְבָּשֶׁ֑נָּה</span>​<span class='lvl_1'><span class='lvl_2'>רָחַ֥צְתִּי אֶת־רַגְלַ֖י</span> אֵיכָ֥כָה אֲטַנְּפֵֽם׃</span>
</span>
<span class='posuk'>
<span class='chapverse'>ה(ד)</span><span class='lvl_1 first'><span class='lvl_2'><span class='lvl_3'>דּוֹדִ֗י</span>​<span class='lvl_3'>שָׁלַ֤ח יָדוֹ֙</span> מִן־הַחֹ֔ר</span>​<span class='lvl_2'>וּמֵעַ֖י</span> הָמ֥וּ עָלָֽיו׃</span>
</span>
<span class='posuk'>
<span class='chapverse'>ה(ה)</span><span class='lvl_1 first'><span class='lvl_2'>קַ֥מְתִּֽי אֲנִ֖י</span> לִפְתֹּ֣חַ לְדוֹדִ֑י</span>​<span class='lvl_1'><span class='lvl_2'><span class='lvl_3'>וְיָדַ֣י נָֽטְפוּ־מ֗וֹר</span>​<span class='lvl_3'>וְאֶצְבְּעֹתַי֙</span> מ֣וֹר עֹבֵ֔ר</span>​<span class='lvl_2'>עַ֖ל</span> כַּפּ֥וֹת הַמַּנְעֽוּל׃</span>
</span>
<span class='posuk'>
<span class='chapverse'>ה(ו)</span><span class='lvl_1 first'><span class='lvl_2'><span class='lvl_3'>פָּתַ֤חְתִּֽי אֲנִי֙</span> לְדוֹדִ֔י</span>​<span class='lvl_2'>וְדוֹדִ֖י</span> חָמַ֣ק עָבָ֑ר</span>​<span class='lvl_1'><span class='lvl_2'><span class='lvl_3'>נַפְשִׁי֙</span> יָֽצְאָ֣ה בְדַבְּר֔וֹ</span>​<span class='lvl_2'><span class='lvl_3'>בִּקַּשְׁתִּ֨יהוּ֙</span> וְלֹ֣א מְצָאתִ֔יהוּ</span>​<span class='lvl_2'>קְרָאתִ֖יו</span> וְלֹ֥א עָנָֽנִי׃</span>
</span>
<span class='posuk'>
<span class='chapverse'>ה(ז)</span><span class='lvl_1 first'><span class='lvl_2'><span class='lvl_3'>מְצָאֻ֧נִי הַשֹּֽׁמְרִ֛ים</span> הַסֹּֽבְבִ֥ים בָּעִ֖יר</span> הִכּ֣וּנִי פְצָע֑וּנִי</span>​<span class='lvl_1'><span class='lvl_2'><span class='lvl_3'>נָֽשְׂא֤וּ אֶת־רְדִידִי֙</span> מֵֽעָלַ֔י</span>​<span class='lvl_2'>שֹֽׁמְרֵ֖י</span> הַֽחֹמֽוֹת׃</span>
</span>
<span class='posuk'>
<span class='chapverse'>ה(ח)</span><span class='lvl_1 first'><span class='lvl_2'>הִשְׁבַּ֥עְתִּי אֶתְכֶ֖ם</span> בְּנ֣וֹת יְרֽוּשָׁלִָ֑ם</span>​<span class='lvl_1'><span class='lvl_2'><span class='lvl_3'>אִֽם־תִּמְצְאוּ֙</span> אֶת־דּוֹדִ֔י</span>​<span class='lvl_2'>מַה־תַּגִּ֣ידוּ ל֔וֹ</span>​<span class='lvl_2'>שֶֽׁחוֹלַ֥ת אַֽהֲבָ֖ה</span> אָֽנִי׃</span>
</span>
<span class='posuk'>
<span class='chapverse'>ה(ט)</span><span class='lvl_1 first'><span class='lvl_2'>מַה־דּוֹדֵ֣ךְ מִדּ֔וֹד</span>​<span class='lvl_2'>הַיָּפָ֖ה</span> בַּנָּשִׁ֑ים</span>​<span class='lvl_1'><span class='lvl_2'>מַה־דּוֹדֵ֣ךְ מִדּ֔וֹד</span>​<span class='lvl_2'>שֶׁכָּ֖כָה</span> הִשְׁבַּעְתָּֽנוּ׃</span>
</span>
<span class='posuk'>
<span class='chapverse'>ה(י)</span><span class='lvl_1 first'><span class='lvl_2'><span class='lvl_3'>דּוֹדִ֥י צַח֙</span> וְאָד֔וֹם</span>​<span class='lvl_2'>דָּג֖וּל</span> מֵֽרְבָבָֽה׃</span>
</span>
<span class='posuk'>
<span class='chapverse'>ה(יא)</span><span class='lvl_1 first'><span class='lvl_2'>רֹאשׁ֖וֹ</span> כֶּ֣תֶם פָּ֑ז</span>​<span class='lvl_1'><span class='lvl_2'><span class='lvl_3'>קְוֻצּוֹתָיו֙</span> תַּלְתַּלִּ֔ים</span>​<span class='lvl_2'>שְׁחֹר֖וֹת</span> כָּֽעוֹרֵֽב׃</span>
</span>
<span class='posuk'>
<span class='chapverse'>ה(יב)</span><span class='lvl_1 first'><span class='lvl_2'>עֵינָ֕יו</span>​<span class='lvl_2'>כְּיוֹנִ֖ים</span> עַל־אֲפִ֣יקֵי מָ֑יִם</span>​<span class='lvl_1'><span class='lvl_2'><span class='lvl_3'>רֹֽחֲצוֹת֙</span> בֶּֽחָלָ֔ב</span>​<span class='lvl_2'>יֹֽשְׁב֖וֹת</span> עַל־מִלֵּֽאת׃</span>
</span>
<span class='posuk'>
<span class='chapverse'>ה(יג)</span><span class='lvl_1 first'><span class='lvl_2'><span class='lvl_3'>לְחָיָו֙</span> כַּֽעֲרוּגַ֣ת הַבֹּ֔שֶׂם</span>​<span class='lvl_2'>מִגְדְּל֖וֹת</span> מֶרְקָחִ֑ים</span>​<span class='lvl_1'><span class='lvl_2'><span class='lvl_3'>שִׂפְתוֹתָיו֙</span> שֽׁוֹשַׁנִּ֔ים</span>​<span class='lvl_2'>נֹֽטְפ֖וֹת</span> מ֥וֹר עֹבֵֽר׃</span>
</span>
<span class='posuk'>
<span class='chapverse'>ה(יד)</span><span class='lvl_1 first'><span class='lvl_2'><span class='lvl_3'>יָדָיו֙</span> גְּלִילֵ֣י זָהָ֔ב</span>​<span class='lvl_2'>מְמֻלָּאִ֖ים</span> בַּתַּרְשִׁ֑ישׁ</span>​<span class='lvl_1'><span class='lvl_2'><span class='lvl_3'>מֵעָיו֙</span> עֶ֣שֶׁת שֵׁ֔ן</span>​<span class='lvl_2'>מְעֻלֶּ֖פֶת</span> סַפִּירִֽים׃</span>
</span>
<span class='posuk'>
<span class='chapverse'>ה(טו)</span><span class='lvl_1 first'><span class='lvl_2'><span class='lvl_3'>שׁוֹקָיו֙</span> עַמּ֣וּדֵי שֵׁ֔שׁ</span>​<span class='lvl_2'>מְיֻסָּדִ֖ים</span> עַל־אַדְנֵי־פָ֑ז</span>​<span class='lvl_1'><span class='lvl_2'><span class='lvl_3'>מַרְאֵ֨הוּ֙</span> כַּלְּבָנ֔וֹן</span>​<span class='lvl_2'>בָּח֖וּר</span> כָּֽאֲרָזִֽים׃</span>
</span>
<span class='posuk'>
<span class='chapverse'>ה(טז)</span><span class='lvl_1 first'><span class='lvl_2'><span class='lvl_3'>חִכּוֹ֙</span> מַֽמְתַקִּ֔ים</span>​<span class='lvl_2'>וְכֻלּ֖וֹ</span> מַֽחֲמַדִּ֑ים</span>​<span class='lvl_1'><span class='lvl_2'><span class='lvl_3'>זֶ֤ה דוֹדִי֙</span> וְזֶ֣ה רֵעִ֔י</span>​<span class='lvl_2'>בְּנ֖וֹת</span> יְרֽוּשָׁלִָֽם׃</span>
</span>
<span class='posuk'>
<span class='chapverse'>ו(א)</span><span class='lvl_1 first'><span class='lvl_2'><span class='lvl_3'>אָ֚נָה</span> הָלַ֣ךְ דּוֹדֵ֔ךְ</span>​<span class='lvl_2'>הַיָּפָ֖ה</span> בַּנָּשִׁ֑ים</span>​<span class='lvl_1'><span class='lvl_2'><span class='lvl_3'>אָ֚נָה</span> פָּנָ֣ה דוֹדֵ֔ךְ</span>​<span class='lvl_2'>וּנְבַקְשֶׁ֖נּוּ</span> עִמָּֽךְ׃</span>
</span>
<span class='posuk'>
<span class='chapverse'>ו(ב)</span><span class='lvl_1 first'><span class='lvl_2'><span class='lvl_3'>דּוֹדִי֙</span> יָרַ֣ד לְגַנּ֔וֹ</span>​<span class='lvl_2'>לַֽעֲרֻג֖וֹת</span> הַבֹּ֑שֶׂם</span>​<span class='lvl_1'><span class='lvl_2'><span class='lvl_3'>לִרְעוֹת֙</span> בַּגַּנִּ֔ים</span>​<span class='lvl_2'>וְלִלְקֹ֖ט</span> שֽׁוֹשַׁנִּֽים׃</span>
</span>
<span class='posuk'>
<span class='chapverse'>ו(ג)</span><span class='lvl_1 first'><span class='lvl_2'><span class='lvl_3'>אֲנִ֤י לְדוֹדִי֙</span> וְדוֹדִ֣י לִ֔י</span>​<span class='lvl_2'>הָֽרֹעֶ֖ה</span> בַּשּֽׁוֹשַׁנִּֽים׃</span>        ס       
</span>
<span class='posuk'>
<span class='chapverse'>ו(ד)</span><span class='lvl_1 first'><span class='lvl_2'><span class='lvl_3'>יָפָ֨ה אַ֤תְּ רַעְיָתִי֙</span> כְּתִרְצָ֔ה</span>​<span class='lvl_2'>נָאוָ֖ה</span> כִּירֽוּשָׁלִָ֑ם</span>​<span class='lvl_1'><span class='lvl_2'>אֲיֻמָּ֖ה</span> כַּנִּדְגָּלֽוֹת׃</span>
</span>
<span class='posuk'>
<span class='chapverse'>ו(ה)</span><span class='lvl_1 first'><span class='lvl_2'><span class='lvl_3'>הָסֵ֤בִּי עֵינַ֨יִךְ֙</span> מִנֶּגְדִּ֔י</span>​<span class='lvl_2'>שֶׁ֥הֵ֖ם</span> הִרְהִיבֻ֑נִי</span>​<span class='lvl_1'><span class='lvl_2'><span class='lvl_3'>שַׂעְרֵךְ֙</span> כְּעֵ֣דֶר הָֽעִזִּ֔ים</span>​<span class='lvl_2'>שֶׁגָּֽלְשׁ֖וּ</span> מִן־הַגִּלְעָֽד׃</span>
</span>
<span class='posuk'>
<span class='chapverse'>ו(ו)</span><span class='lvl_1 first'><span class='lvl_2'><span class='lvl_3'>שִׁנַּ֨יִךְ֙</span> כְּעֵ֣דֶר הָֽרְחֵלִ֔ים</span>​<span class='lvl_2'>שֶֽׁעָל֖וּ</span> מִן־הָֽרַחְצָ֑ה</span>​<span class='lvl_1'><span class='lvl_2'><span class='lvl_3'>שֶׁכֻּלָּם֙</span> מַתְאִימ֔וֹת</span>​<span class='lvl_2'>וְשַׁכֻּלָ֖ה</span> אֵ֥ין בָּהֶֽם׃</span>
</span>
<span class='posuk'>
<span class='chapverse'>ו(ז)</span><span class='lvl_1 first'><span class='lvl_2'><span class='lvl_3'>כְּפֶ֤לַח הָֽרִמּוֹן֙</span> רַקָּתֵ֔ךְ</span>​<span class='lvl_2'>מִבַּ֖עַד</span> לְצַמָּתֵֽךְ׃</span>
</span>
<span class='posuk'>
<span class='chapverse'>ו(ח)</span><span class='lvl_1 first'><span class='lvl_2'><span class='lvl_3'>שִׁשִּׁ֥ים הֵ֨מָּה֙</span> מְלָכ֔וֹת</span>​<span class='lvl_2'>וּשְׁמֹנִ֖ים</span> פִּֽילַגְשִׁ֑ים</span>​<span class='lvl_1'><span class='lvl_2'>וַֽעֲלָמ֖וֹת</span> אֵ֥ין מִסְפָּֽר׃</span>
</span>
<span class='posuk'>
<span class='chapverse'>ו(ט)</span><span class='lvl_1 first'><span class='lvl_2'><span class='lvl_3'>אַחַ֥ת הִיא֙</span> יֽוֹנָתִ֣י תַמָּתִ֔י</span>​<span class='lvl_2'><span class='lvl_3'>אַחַ֥ת הִיא֙</span> לְאִמָּ֔הּ</span>​<span class='lvl_2'>בָּרָ֥ה הִ֖יא</span> לְיֽוֹלַדְתָּ֑הּ</span>​<span class='lvl_1'><span class='lvl_2'><span class='lvl_3'>רָא֤וּהָ בָנוֹת֙</span> וַֽיְאַשְּׁר֔וּהָ</span>​<span class='lvl_2'>מְלָכ֥וֹת וּפִֽילַגְשִׁ֖ים</span> וַֽיְהַלְלֽוּהָ׃</span>        ס       
</span>
<span class='posuk'>
<span class='chapverse'>ו(י)</span><span class='lvl_1 first'><span class='lvl_2'>מִי־זֹ֥את הַנִּשְׁקָפָ֖ה</span> כְּמוֹ־שָׁ֑חַר</span>​<span class='lvl_1'><span class='lvl_2'><span class='lvl_3'>יָפָ֣ה כַלְּבָנָ֗ה</span>​<span class='lvl_3'>בָּרָה֙</span> כַּֽחַמָּ֔ה</span>​<span class='lvl_2'>אֲיֻמָּ֖ה</span> כַּנִּדְגָּלֽוֹת׃</span>        ס       
</span>
<span class='posuk'>
<span class='chapverse'>ו(יא)</span><span class='lvl_1 first'><span class='lvl_2'><span class='lvl_3'>אֶל־גִּנַּ֤ת אֱגוֹז֙</span> יָרַ֔דְתִּי</span>​<span class='lvl_2'>לִרְא֖וֹת</span> בְּאִבֵּ֣י הַנָּ֑חַל</span>​<span class='lvl_1'><span class='lvl_2'><span class='lvl_3'>לִרְאוֹת֙</span> הֲפָֽרְחָ֣ה הַגֶּ֔פֶן</span>​<span class='lvl_2'>הֵנֵ֖צוּ</span> הָֽרִמֹּנִֽים׃</span>
</span>
<span class='posuk'>
<span class='chapverse'>ו(יב)</span><span class='lvl_1 first'><span class='lvl_2'>לֹ֣א יָדַ֔עְתִּי</span>​<span class='lvl_2'>נַפְשִׁ֣י שָׂמַ֔תְנִי</span>​<span class='lvl_2'>מַרְכְּב֖וֹת</span> עַמִּ֥י נָדִֽיב׃</span>
</span>
<span class='posuk'>
<span class='chapverse'>ז(א)</span><span class='lvl_1 first'><span class='lvl_2'><span class='lvl_3'>שׁ֤וּבִי שׁ֨וּבִי֙</span> הַשּׁ֣וּלַמִּ֔ית</span>​<span class='lvl_2'>שׁ֥וּבִי שׁ֖וּבִי</span> וְנֶֽחֱזֶה־בָּ֑ךְ</span>​<span class='lvl_1'><span class='lvl_2'><span class='lvl_3'>מַֽה־תֶּחֱזוּ֙</span> בַּשּׁ֣וּלַמִּ֔ית</span>​<span class='lvl_2'>כִּמְחֹלַ֖ת</span> הַֽמַּחֲנָֽיִם׃</span>
</span>
<span class='posuk'>
<span class='chapverse'>ז(ב)</span><span class='lvl_1 first'><span class='lvl_2'><span class='lvl_3'>מַה־יָּפ֧וּ פְעָמַ֛יִךְ</span> בַּנְּעָלִ֖ים</span> בַּת־נָדִ֑יב</span>​<span class='lvl_1'><span class='lvl_2'>חַמּוּקֵ֣י יְרֵכַ֔יִךְ</span>​<span class='lvl_2'>כְּמ֣וֹ חֲלָאִ֔ים</span>​<span class='lvl_2'>מַֽעֲשֵׂ֖ה</span> יְדֵ֥י אָמָּֽן׃</span>
</span>
<span class='posuk'>
<span class='chapverse'>ז(ג)</span><span class='lvl_1 first'><span class='lvl_2'><span class='lvl_3'>שָׁרְרֵךְ֙</span> אַגַּ֣ן הַסַּ֔הַר</span>​<span class='lvl_2'>אַל־יֶחְסַ֖ר</span> הַמָּ֑זֶג</span>​<span class='lvl_1'><span class='lvl_2'><span class='lvl_3'>בִּטְנֵךְ֙</span> עֲרֵמַ֣ת חִטִּ֔ים</span>​<span class='lvl_2'>סוּגָ֖ה</span> בַּשּֽׁוֹשַׁנִּֽים׃</span>
</span>
<span class='posuk'>
<span class='chapverse'>ז(ד)</span><span class='lvl_1 first'><span class='lvl_2'><span class='lvl_3'>שְׁנֵ֥י שָׁדַ֛יִךְ</span> כִּשְׁנֵ֥י עֳפָרִ֖ים</span> תָּֽאֳמֵ֥י צְבִיָּֽה׃</span>
</span>
<span class='posuk'>
<span class='chapverse'>ז(ה)</span><span class='lvl_1 first'><span class='lvl_2'>צַוָּארֵ֖ךְ</span> כְּמִגְדַּ֣ל הַשֵּׁ֑ן</span>​<span class='lvl_1'><span class='lvl_2'><span class='lvl_3'><span class='lvl_4'>עֵינַ֜יִךְ</span> בְּרֵכ֣וֹת בְּחֶשְׁבּ֗וֹן</span>​<span class='lvl_3'>עַל־שַׁ֨עַר֙</span> בַּת־רַבִּ֔ים</span>​<span class='lvl_2'><span class='lvl_3'>אַפֵּךְ֙</span> כְּמִגְדַּ֣ל הַלְּבָנ֔וֹן</span>​<span class='lvl_2'>צוֹפֶ֖ה</span> פְּנֵ֥י דַמָּֽשֶׂק׃</span>
</span>
<span class='posuk'>
<span class='chapverse'>ז(ו)</span><span class='lvl_1 first'><span class='lvl_2'><span class='lvl_3'>רֹאשֵׁ֤ךְ עָלַ֨יִךְ֙</span> כַּכַּרְמֶ֔ל</span>​<span class='lvl_2'>וְדַלַּ֥ת רֹאשֵׁ֖ךְ</span> כָּֽאַרְגָּמָ֑ן</span>​<span class='lvl_1'><span class='lvl_2'>מֶ֖לֶךְ</span> אָס֥וּר בָּֽרְהָטִֽים׃</span>
</span>
<span class='posuk'>
<span class='chapverse'>ז(ז)</span><span class='lvl_1 first'><span class='lvl_2'><span class='lvl_3'>מַה־יָּפִית֙</span> וּמַה־נָּעַ֔מְתְּ</span>​<span class='lvl_2'>אַֽהֲבָ֖ה</span> בַּתַּֽעֲנוּגִֽים׃</span>
</span>
<span class='posuk'>
<span class='chapverse'>ז(ח)</span><span class='lvl_1 first'><span class='lvl_2'><span class='lvl_3'>זֹ֤את קֽוֹמָתֵךְ֙</span> דָּֽמְתָ֣ה לְתָמָ֔ר</span>​<span class='lvl_2'>וְשָׁדַ֖יִךְ</span> לְאַשְׁכֹּלֽוֹת׃</span>
</span>
<span class='posuk'>
<span class='chapverse'>ז(ט)</span><span class='lvl_1 first'><span class='lvl_2'><span class='lvl_3'>אָמַ֨רְתִּי֙</span> אֶֽעֱלֶ֣ה בְתָמָ֔ר</span>​<span class='lvl_2'>אֹֽחֲזָ֖ה</span> בְּסַנְסִנָּ֑יו</span>​<span class='lvl_1'><span class='lvl_2'><span class='lvl_3'>וְיִֽהְיוּ־נָ֤א שָׁדַ֨יִךְ֙</span> כְּאֶשְׁכְּל֣וֹת הַגֶּ֔פֶן</span>​<span class='lvl_2'>וְרֵ֥יחַ אַפֵּ֖ךְ</span> כַּתַּפּוּחִֽים׃</span>
</span>
<span class='posuk'>
<span class='chapverse'>ז(י)</span><span class='lvl_1 first'><span class='lvl_2'>וְחִכֵּ֕ךְ</span>​<span class='lvl_2'><span class='lvl_3'>כְּיֵ֥ין הַטּ֛וֹב</span> הוֹלֵ֥ךְ לְדוֹדִ֖י</span> לְמֵֽישָׁרִ֑ים</span>​<span class='lvl_1'><span class='lvl_2'>דּוֹבֵ֖ב</span> שִׂפְתֵ֥י יְשֵׁנִֽים׃</span>
</span>
<span class='posuk'>
<span class='chapverse'>ז(יא)</span><span class='lvl_1 first'><span class='lvl_2'>אֲנִ֣י לְדוֹדִ֔י</span>​<span class='lvl_2'>וְעָלַ֖י</span> תְּשֽׁוּקָתֽוֹ׃</span>        ס       
</span>
<span class='posuk'>
<span class='chapverse'>ז(יב)</span><span class='lvl_1 first'><span class='lvl_2'><span class='lvl_3'>לְכָ֤ה דוֹדִי֙</span> נֵצֵ֣א הַשָּׂדֶ֔ה</span>​<span class='lvl_2'>נָלִ֖ינָה</span> בַּכְּפָרִֽים׃</span>
</span>
<span class='posuk'>
<span class='chapverse'>ז(יג)</span><span class='lvl_1 first'><span class='lvl_2'><span class='lvl_3'>נַשְׁכִּ֨ימָה֙</span> לַכְּרָמִ֔ים</span>​<span class='lvl_2'><span class='lvl_3'><span class='lvl_4'>נִרְאֶ֞ה</span> אִם־פָּֽרְחָ֤ה הַגֶּ֨פֶן֙</span> פִּתַּ֣ח הַסְּמָדַ֔ר</span>​<span class='lvl_2'>הֵנֵ֖צוּ</span> הָֽרִמּוֹנִ֑ים</span>​<span class='lvl_1'><span class='lvl_2'><span class='lvl_3'>שָׁ֛ם</span> אֶתֵּ֥ן אֶת־דֹּדַ֖י</span> לָֽךְ׃</span>
</span>
<span class='posuk'>
<span class='chapverse'>ז(יד)</span><span class='lvl_1 first'><span class='lvl_2'><span class='lvl_3'>הַֽדּוּדָאִ֣ים נָֽתְנוּ־רֵ֗יחַ</span>​<span class='lvl_3'>וְעַל־פְּתָחֵ֨ינוּ֙</span> כָּל־מְגָדִ֔ים</span>​<span class='lvl_2'>חֲדָשִׁ֖ים</span> גַּם־יְשָׁנִ֑ים</span>​<span class='lvl_1'><span class='lvl_2'>דּוֹדִ֖י</span> צָפַ֥נְתִּי לָֽךְ׃</span>
</span>
<span class='posuk'>
<span class='chapverse'>ח(א)</span><span class='lvl_1 first'><span class='lvl_2'><span class='lvl_3'>מִ֤י יִתֶּנְךָ֙</span> כְּאָ֣ח לִ֔י</span>​<span class='lvl_2'>יוֹנֵ֖ק</span> שְׁדֵ֣י אִמִּ֑י</span>​<span class='lvl_1'><span class='lvl_2'><span class='lvl_3'>אֶֽמְצָאֲךָ֤ בַחוּץ֙</span> אֶשָּׁ֣קְךָ֔</span>​<span class='lvl_2'>גַּ֖ם</span> לֹֽא־יָבֻ֥זוּ לִֽי׃</span>
</span>
<span class='posuk'>
<span class='chapverse'>ח(ב)</span><span class='lvl_1 first'><span class='lvl_2'><span class='lvl_3'>אֶנְהָֽגְךָ֗</span>​<span class='lvl_3'>אֲבִֽיאֲךָ֛</span> אֶל־בֵּ֥ית אִמִּ֖י</span> תְּלַמְּדֵ֑נִי</span>​<span class='lvl_1'><span class='lvl_2'><span class='lvl_3'>אַשְׁקְךָ֙</span> מִיַּ֣יִן הָרֶ֔קַח</span>​<span class='lvl_2'>מֵֽעֲסִ֖יס</span> רִמֹּנִֽי׃</span>
</span>
<span class='posuk'>
<span class='chapverse'>ח(ג)</span><span class='lvl_1 first'><span class='lvl_2'><span class='lvl_3'>שְׂמֹאלוֹ֙</span> תַּ֣חַת רֹאשִׁ֔י</span>​<span class='lvl_2'>וִֽימִינ֖וֹ</span> תְּחַבְּקֵֽנִי׃</span>
</span>
<span class='posuk'>
<span class='chapverse'>ח(ד)</span><span class='lvl_1 first'><span class='lvl_2'>הִשְׁבַּ֥עְתִּי אֶתְכֶ֖ם</span> בְּנ֣וֹת יְרֽוּשָׁלִָ֑ם</span>​<span class='lvl_1'><span class='lvl_2'><span class='lvl_3'>מַה־תָּעִ֧ירוּ ׀ וּֽמַה־תְּעֹ֥רְר֛וּ</span> אֶת־הָאַֽהֲבָ֖ה</span> עַ֥ד שֶׁתֶּחְפָּֽץ׃</span>        ס       
</span>
<span class='posuk'>
<span class='chapverse'>ח(ה)</span><span class='lvl_1 first'><span class='lvl_2'><span class='lvl_3'>מִ֣י זֹ֗את</span>​<span class='lvl_3'>עֹלָה֙</span> מִן־הַמִּדְבָּ֔ר</span>​<span class='lvl_2'>מִתְרַפֶּ֖קֶת</span> עַל־דּוֹדָ֑הּ</span>​<span class='lvl_1'><span class='lvl_2'><span class='lvl_3'>תַּ֤חַת הַתַּפּ֨וּחַ֙</span> עֽוֹרַרְתִּ֔יךָ</span>​<span class='lvl_2'><span class='lvl_3'>שָׁ֚מָּה</span> חִבְּלַ֣תְךָ אִמֶּ֔ךָ</span>​<span class='lvl_2'>שָׁ֖מָּה</span> חִבְּלָ֥ה יְלָדַֽתְךָ׃</span>
</span>
<span class='posuk'>
<span class='chapverse'>ח(ו)</span><span class='lvl_1 first'><span class='lvl_2'><span class='lvl_3'><span class='lvl_4'>שִׂימֵ֨נִי כַֽחוֹתָ֜ם</span> עַל־לִבֶּ֗ךָ</span>​<span class='lvl_3'>כַּֽחוֹתָם֙</span> עַל־זְרוֹעֶ֔ךָ</span>​<span class='lvl_2'><span class='lvl_3'>כִּֽי־עַזָּ֤ה כַמָּ֨וֶת֙</span> אַֽהֲבָ֔ה</span>​<span class='lvl_2'>קָשָׁ֥ה כִשְׁא֖וֹל</span> קִנְאָ֑ה</span>​<span class='lvl_1'><span class='lvl_2'>רְשָׁפֶ֕יהָ</span>​<span class='lvl_2'>רִשְׁפֵּ֕י</span>​<span class='lvl_2'>אֵ֖שׁ</span> שַׁלְהֶ֥בֶתְיָֽה׃</span>
</span>
<span class='posuk'>
<span class='chapverse'>ח(ז)</span><span class='lvl_1 first'><span class='lvl_2'><span class='lvl_3'>מַ֣יִם רַבִּ֗ים</span>​<span class='lvl_3'>לֹ֤א יֽוּכְלוּ֙</span> לְכַבּ֣וֹת אֶת־הָֽאַהֲבָ֔ה</span>​<span class='lvl_2'>וּנְהָר֖וֹת</span> לֹ֣א יִשְׁטְפ֑וּהָ</span>​<span class='lvl_1'><span class='lvl_2'><span class='lvl_3'><span class='lvl_4'>אִם־יִתֵּ֨ן אִ֜ישׁ</span> אֶת־כָּל־ה֤וֹן בֵּיתוֹ֙</span> בָּאַֽהֲבָ֔ה</span>​<span class='lvl_2'>בּ֖וֹז</span> יָב֥וּזוּ לֽוֹ׃</span>        ס       
</span>
<span class='posuk'>
<span class='chapverse'>ח(ח)</span><span class='lvl_1 first'><span class='lvl_2'><span class='lvl_3'>אָח֥וֹת לָ֨נוּ֙</span> קְטַנָּ֔ה</span>​<span class='lvl_2'>וְשָׁדַ֖יִם</span> אֵ֣ין לָ֑הּ</span>​<span class='lvl_1'><span class='lvl_2'><span class='lvl_3'>מַֽה־נַּעֲשֶׂה֙</span> לַֽאֲחֹתֵ֔נוּ</span>​<span class='lvl_2'>בַּיּ֖וֹם</span> שֶׁיְּדֻבַּר־בָּֽהּ׃</span>
</span>
<span class='posuk'>
<span class='chapverse'>ח(ט)</span><span class='lvl_1 first'><span class='lvl_2'>אִם־חוֹמָ֣ה הִ֔יא</span>​<span class='lvl_2'>נִבְנֶ֥ה עָלֶ֖יהָ</span> טִ֣ירַת כָּ֑סֶף</span>​<span class='lvl_1'><span class='lvl_2'>וְאִם־דֶּ֣לֶת הִ֔יא</span>​<span class='lvl_2'>נָצ֥וּר עָלֶ֖יהָ</span> ל֥וּחַ אָֽרֶז׃</span>
</span>
<span class='posuk'>
<span class='chapverse'>ח(י)</span><span class='lvl_1 first'><span class='lvl_2'>אֲנִ֣י חוֹמָ֔ה</span>​<span class='lvl_2'>וְשָׁדַ֖י</span> כַּמִּגְדָּל֑וֹת</span>​<span class='lvl_1'><span class='lvl_2'><span class='lvl_3'>אָ֛ז</span> הָיִ֥יתִי בְעֵינָ֖יו</span> כְּמֽוֹצְאֵ֥ת שָׁלֽוֹם׃</span>        פ<br/>
</span>
<span class='posuk'>
<span class='chapverse'>ח(יא)</span><span class='lvl_1 first'><span class='lvl_2'><span class='lvl_3'>כֶּ֣רֶם הָיָ֤ה לִשְׁלֹמֹה֙</span> בְּבַ֣עַל הָמ֔וֹן</span>​<span class='lvl_2'>נָתַ֥ן אֶת־הַכֶּ֖רֶם</span> לַנֹּֽטְרִ֑ים</span>​<span class='lvl_1'><span class='lvl_2'><span class='lvl_3'>אִ֛ישׁ</span> יָבִ֥א בְּפִרְי֖וֹ</span> אֶ֥לֶף כָּֽסֶף׃</span>
</span>
<span class='posuk'>
<span class='chapverse'>ח(יב)</span><span class='lvl_1 first'><span class='lvl_2'>כַּרְמִ֥י שֶׁלִּ֖י</span> לְפָנָ֑י</span>​<span class='lvl_1'><span class='lvl_2'><span class='lvl_3'>הָאֶ֤לֶף לְךָ֙</span> שְׁלֹמֹ֔ה</span>​<span class='lvl_2'>וּמָאתַ֖יִם</span> לְנֹֽטְרִ֥ים אֶת־פִּרְיֽוֹ׃</span>
</span>
<span class='posuk'>
<span class='chapverse'>ח(יג)</span><span class='lvl_1 first'><span class='lvl_2'><span class='lvl_3'>הַיּוֹשֶׁ֣בֶת בַּגַּנִּ֗ים</span>​<span class='lvl_3'>חֲבֵרִ֛ים</span> מַקְשִׁיבִ֥ים לְקוֹלֵ֖ךְ</span> הַשְׁמִיעִֽנִי׃</span>
</span>
<span class='posuk'>
<span class='chapverse'>ח(יד)</span><span class='lvl_1 first'><span class='lvl_2'><span class='lvl_3'><span class='lvl_4'>בְּרַ֣ח ׀</span> דּוֹדִ֗י</span>​<span class='lvl_3'>וּֽדְמֵה־לְךָ֤ לִצְבִי֙</span>​<span class='lvl_3'>א֚וֹ</span> לְעֹ֣פֶר הָֽאַיָּלִ֔ים</span>​<span class='lvl_2'>עַ֖ל</span> הָרֵ֥י בְשָׂמִֽים׃</span> <br/><br/>
</span>
</div>
<div class='shira'>
</div>
</div>
</body>
</html>