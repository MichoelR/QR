
<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="includes\c.css" TYPE="text/css">
<title>Bechukosai</title>
</head>
<body>
<div class='sefer'>
<h2 class='ivr'>ויקרא</h2>
<h3 class='ivr'>Parshas Bechukosai</h3>
<div class='noshira'>
<span class='posuk'>
<span class='chapverse'>כו(ג)</span><span class='lvl_1 first'><span class='lvl_2'>אִם־בְּחֻקֹּתַ֖י</span> תֵּלֵ֑כוּ</span>​<span class='lvl_1'><span class='lvl_2'>וְאֶת־מִצְו‍ֹתַ֣י תִּשְׁמְר֔וּ</span>​<span class='lvl_2'>וַֽעֲשִׂיתֶ֖ם</span> אֹתָֽם׃</span>
</span>
<span class='posuk'>
<span class='chapverse'>כו(ד)</span><span class='lvl_1 first'><span class='lvl_2'>וְנָֽתַתִּ֥י גִשְׁמֵיכֶ֖ם</span> בְּעִתָּ֑ם</span>​<span class='lvl_1'><span class='lvl_2'><span class='lvl_3'>וְנָֽתְנָ֤ה הָאָ֨רֶץ֙</span> יְבוּלָ֔הּ</span>​<span class='lvl_2'>וְעֵ֥ץ הַשָּׂדֶ֖ה</span> יִתֵּ֥ן פִּרְיֽוֹ׃</span>
</span>
<span class='posuk'>
<span class='chapverse'>כו(ה)</span><span class='lvl_1 first'><span class='lvl_2'><span class='lvl_3'>וְהִשִּׂ֨יג לָכֶ֥ם דַּ֨יִשׁ֙</span> אֶת־בָּצִ֔יר</span>​<span class='lvl_2'>וּבָצִ֖יר</span> יַשִּׂ֣יג אֶת־זָ֑רַע</span>​<span class='lvl_1'><span class='lvl_2'><span class='lvl_3'>וַֽאֲכַלְתֶּ֤ם לַחְמְכֶם֙</span> לָשֹׂ֔בַע</span>​<span class='lvl_2'>וִֽישַׁבְתֶּ֥ם לָבֶ֖טַח</span> בְּאַרְצְכֶֽם׃</span>
</span>
<span class='posuk'>
<span class='chapverse'>כו(ו)</span><span class='lvl_1 first'><span class='lvl_2'><span class='lvl_3'>וְנָֽתַתִּ֤י שָׁלוֹם֙</span> בָּאָ֔רֶץ</span>​<span class='lvl_2'>וּשְׁכַבְתֶּ֖ם</span> וְאֵ֣ין מַֽחֲרִ֑יד</span>​<span class='lvl_1'><span class='lvl_2'><span class='lvl_3'><span class='lvl_4'>וְהִשְׁבַּתִּ֞י</span> חַיָּ֤ה רָעָה֙</span> מִן־הָאָ֔רֶץ</span>​<span class='lvl_2'>וְחֶ֖רֶב</span> לֹֽא־תַעֲבֹ֥ר בְּאַרְצְכֶֽם׃</span>
</span>
<span class='posuk'>
<span class='chapverse'>כו(ז)</span><span class='lvl_1 first'><span class='lvl_2'>וּרְדַפְתֶּ֖ם</span> אֶת־אֹֽיְבֵיכֶ֑ם</span>​<span class='lvl_1'><span class='lvl_2'>וְנָֽפְל֥וּ לִפְנֵיכֶ֖ם</span> לֶחָֽרֶב׃</span>
</span>
<span class='posuk'>
<span class='chapverse'>כו(ח)</span><span class='lvl_1 first'><span class='lvl_2'><span class='lvl_3'>וְרָֽדְפ֨וּ מִכֶּ֤ם חֲמִשָּׁה֙</span> מֵאָ֔ה</span>​<span class='lvl_2'>וּמֵאָ֥ה מִכֶּ֖ם</span> רְבָבָ֣ה יִרְדֹּ֑פוּ</span>​<span class='lvl_1'><span class='lvl_2'><span class='lvl_3'>וְנָֽפְל֧וּ אֹֽיְבֵיכֶ֛ם</span> לִפְנֵיכֶ֖ם</span> לֶחָֽרֶב׃</span>
</span>
<span class='posuk'>
<span class='chapverse'>כו(ט)</span><span class='lvl_1 first'><span class='lvl_2'>וּפָנִ֣יתִי אֲלֵיכֶ֔ם</span>​<span class='lvl_2'>וְהִפְרֵיתִ֣י אֶתְכֶ֔ם</span>​<span class='lvl_2'>וְהִרְבֵּיתִ֖י</span> אֶתְכֶ֑ם</span>​<span class='lvl_1'><span class='lvl_2'>וַהֲקִֽימֹתִ֥י אֶת־בְּרִיתִ֖י</span> אִתְּכֶֽם׃</span>
</span>
<span class='posuk'>
<span class='chapverse'>כו(י)</span><span class='lvl_1 first'><span class='lvl_2'>וַֽאֲכַלְתֶּ֥ם יָשָׁ֖ן</span> נוֹשָׁ֑ן</span>​<span class='lvl_1'><span class='lvl_2'>וְיָשָׁ֕ן</span>​<span class='lvl_2'>מִפְּנֵ֥י חָדָ֖שׁ</span> תּוֹצִֽיאוּ׃</span>
</span>
<span class='posuk'>
<span class='chapverse'>כו(יא)</span><span class='lvl_1 first'><span class='lvl_2'>וְנָֽתַתִּ֥י מִשְׁכָּנִ֖י</span> בְּתֽוֹכְכֶ֑ם</span>​<span class='lvl_1'><span class='lvl_2'>וְלֹֽא־תִגְעַ֥ל נַפְשִׁ֖י</span> אֶתְכֶֽם׃</span>
</span>
<span class='posuk'>
<span class='chapverse'>כו(יב)</span><span class='lvl_1 first'><span class='lvl_2'><span class='lvl_3'>וְהִתְהַלַּכְתִּי֙</span> בְּת֣וֹכְכֶ֔ם</span>​<span class='lvl_2'>וְהָיִ֥יתִי לָכֶ֖ם</span> לֵֽאלֹהִ֑ים</span>​<span class='lvl_1'><span class='lvl_2'>וְאַתֶּ֖ם</span> תִּֽהְיוּ־לִ֥י לְעָֽם׃</span>
</span>
<span class='posuk'>
<span class='chapverse'>כו(יג)</span><span class='lvl_1 first'><span class='lvl_2'><span class='lvl_3'><span class='lvl_4'>אֲנִ֞י</span> יְהוָ֣ה אֱלֹֽהֵיכֶ֗ם</span>​<span class='lvl_3'>אֲשֶׁ֨ר הוֹצֵ֤אתִי אֶתְכֶם֙</span> מֵאֶ֣רֶץ מִצְרַ֔יִם</span>​<span class='lvl_2'>מִֽהְיֹ֥ת לָהֶ֖ם</span> עֲבָדִ֑ים</span>​<span class='lvl_1'><span class='lvl_2'><span class='lvl_3'>וָֽאֶשְׁבֹּר֙</span> מֹטֹ֣ת עֻלְּכֶ֔ם</span>​<span class='lvl_2'>וָֽאוֹלֵ֥ךְ אֶתְכֶ֖ם</span> קֽוֹמְמִיּֽוּת׃</span>        פ<br/>
</span>
<span class='posuk'>
<span class='chapverse'>כו(יד)</span><span class='lvl_1 first'><span class='lvl_2'>וְאִם־לֹ֥א תִשְׁמְע֖וּ</span> לִ֑י</span>​<span class='lvl_1'><span class='lvl_2'>וְלֹ֣א תַֽעֲשׂ֔וּ</span>​<span class='lvl_2'>אֵ֥ת כָּל־הַמִּצְו֖‍ֹת</span> הָאֵֽלֶּה׃</span>
</span>
<span class='posuk'>
<span class='chapverse'>כו(טו)</span><span class='lvl_1 first'><span class='lvl_2'>וְאִם־בְּחֻקֹּתַ֣י תִּמְאָ֔סוּ</span>​<span class='lvl_2'>וְאִ֥ם אֶת־מִשְׁפָּטַ֖י</span> תִּגְעַ֣ל נַפְשְׁכֶ֑ם</span>​<span class='lvl_1'><span class='lvl_2'><span class='lvl_3'>לְבִלְתִּ֤י עֲשׂוֹת֙</span> אֶת־כָּל־מִצְו‍ֹתַ֔י</span>​<span class='lvl_2'>לְהַפְרְכֶ֖ם</span> אֶת־בְּרִיתִֽי׃</span>
</span>
<span class='posuk'>
<span class='chapverse'>כו(טז)</span><span class='lvl_1 first'><span class='lvl_2'><span class='lvl_3'><span class='lvl_4'>אַף־אֲנִ֞י</span> אֶֽעֱשֶׂה־זֹּ֣את לָכֶ֗ם</span>​<span class='lvl_3'>וְהִפְקַדְתִּ֨י עֲלֵיכֶ֤ם בֶּֽהָלָה֙</span> אֶת־הַשַּׁחֶ֣פֶת וְאֶת־הַקַּדַּ֔חַת</span>​<span class='lvl_2'>מְכַלּ֥וֹת עֵינַ֖יִם</span> וּמְדִיבֹ֣ת נָ֑פֶשׁ</span>​<span class='lvl_1'><span class='lvl_2'><span class='lvl_3'>וּזְרַעְתֶּ֤ם לָרִיק֙</span> זַרְעֲכֶ֔ם</span>​<span class='lvl_2'>וַֽאֲכָלֻ֖הוּ</span> אֹֽיְבֵיכֶֽם׃</span>
</span>
<span class='posuk'>
<span class='chapverse'>כו(יז)</span><span class='lvl_1 first'><span class='lvl_2'><span class='lvl_3'>וְנָֽתַתִּ֤י פָנַי֙</span> בָּכֶ֔ם</span>​<span class='lvl_2'>וְנִגַּפְתֶּ֖ם</span> לִפְנֵ֣י אֹֽיְבֵיכֶ֑ם</span>​<span class='lvl_1'><span class='lvl_2'><span class='lvl_3'>וְרָד֤וּ בָכֶם֙</span> שֹֽׂנְאֵיכֶ֔ם</span>​<span class='lvl_2'>וְנַסְתֶּ֖ם</span> וְאֵין־רֹדֵ֥ף אֶתְכֶֽם׃</span>
</span>
<span class='posuk'>
<span class='chapverse'>כו(יח)</span><span class='lvl_1 first'><span class='lvl_2'>וְאִ֨ם־עַד־אֵ֔לֶּה</span>​<span class='lvl_2'>לֹ֥א תִשְׁמְע֖וּ</span> לִ֑י</span>​<span class='lvl_1'><span class='lvl_2'><span class='lvl_3'>וְיָֽסַפְתִּי֙</span> לְיַסְּרָ֣ה אֶתְכֶ֔ם</span>​<span class='lvl_2'>שֶׁ֖בַע</span> עַל־חַטֹּֽאתֵיכֶֽם׃</span>
</span>
<span class='posuk'>
<span class='chapverse'>כו(יט)</span><span class='lvl_1 first'><span class='lvl_2'>וְשָֽׁבַרְתִּ֖י</span> אֶת־גְּא֣וֹן עֻזְּכֶ֑ם</span>​<span class='lvl_1'><span class='lvl_2'><span class='lvl_3'>וְנָֽתַתִּ֤י אֶת־שְׁמֵיכֶם֙</span> כַּבַּרְזֶ֔ל</span>​<span class='lvl_2'>וְאֶֽת־אַרְצְכֶ֖ם</span> כַּנְּחֻשָֽׁה׃</span>
</span>
<span class='posuk'>
<span class='chapverse'>כו(כ)</span><span class='lvl_1 first'><span class='lvl_2'>וְתַ֥ם לָרִ֖יק</span> כֹּֽחֲכֶ֑ם</span>​<span class='lvl_1'><span class='lvl_2'><span class='lvl_3'>וְלֹֽא־תִתֵּ֤ן אַרְצְכֶם֙</span> אֶת־יְבוּלָ֔הּ</span>​<span class='lvl_2'>וְעֵ֣ץ הָאָ֔רֶץ</span>​<span class='lvl_2'>לֹ֥א יִתֵּ֖ן</span> פִּרְיֽוֹ׃</span>
</span>
<span class='posuk'>
<span class='chapverse'>כו(כא)</span><span class='lvl_1 first'><span class='lvl_2'><span class='lvl_3'>וְאִם־תֵּֽלְכ֤וּ עִמִּי֙</span> קֶ֔רִי</span>​<span class='lvl_2'>וְלֹ֥א תֹאב֖וּ</span> לִשְׁמֹ֣עַֽ לִ֑י</span>​<span class='lvl_1'><span class='lvl_2'><span class='lvl_3'>וְיָֽסַפְתִּ֤י עֲלֵיכֶם֙</span> מַכָּ֔ה</span>​<span class='lvl_2'>שֶׁ֖בַע</span> כְּחַטֹּֽאתֵיכֶֽם׃</span>
</span>
<span class='posuk'>
<span class='chapverse'>כו(כב)</span><span class='lvl_1 first'><span class='lvl_2'><span class='lvl_3'><span class='lvl_4'>וְהִשְׁלַחְתִּ֨י בָכֶ֜ם</span> אֶת־חַיַּ֤ת הַשָּׂדֶה֙</span> וְשִׁכְּלָ֣ה אֶתְכֶ֔ם</span>​<span class='lvl_2'><span class='lvl_3'>וְהִכְרִ֨יתָה֙</span> אֶת־בְּהֶמְתְּכֶ֔ם</span>​<span class='lvl_2'>וְהִמְעִ֖יטָה</span> אֶתְכֶ֑ם</span>​<span class='lvl_1'><span class='lvl_2'>וְנָשַׁ֖מּוּ</span> דַּרְכֵיכֶֽם׃</span>
</span>
<span class='posuk'>
<span class='chapverse'>כו(כג)</span><span class='lvl_1 first'><span class='lvl_2'>וְאִ֨ם־בְּאֵ֔לֶּה</span>​<span class='lvl_2'>לֹ֥א תִוָּֽסְר֖וּ</span> לִ֑י</span>​<span class='lvl_1'><span class='lvl_2'>וַֽהֲלַכְתֶּ֥ם עִמִּ֖י</span> קֶֽרִי׃</span>
</span>
<span class='posuk'>
<span class='chapverse'>כו(כד)</span><span class='lvl_1 first'><span class='lvl_2'><span class='lvl_3'>וְהָֽלַכְתִּ֧י אַף־אֲנִ֛י</span> עִמָּכֶ֖ם</span> בְּקֶ֑רִי</span>​<span class='lvl_1'><span class='lvl_2'><span class='lvl_3'>וְהִכֵּיתִ֤י אֶתְכֶם֙</span> גַּם־אָ֔נִי</span>​<span class='lvl_2'>שֶׁ֖בַע</span> עַל־חַטֹּֽאתֵיכֶֽם׃</span>
</span>
<span class='posuk'>
<span class='chapverse'>כו(כה)</span><span class='lvl_1 first'><span class='lvl_2'><span class='lvl_3'><span class='lvl_4'>וְהֵֽבֵאתִ֨י עֲלֵיכֶ֜ם</span> חֶ֗רֶב</span>​<span class='lvl_3'>נֹקֶ֨מֶת֙</span> נְקַם־בְּרִ֔ית</span>​<span class='lvl_2'>וְנֶֽאֱסַפְתֶּ֖ם</span> אֶל־עָֽרֵיכֶ֑ם</span>​<span class='lvl_1'><span class='lvl_2'><span class='lvl_3'>וְשִׁלַּ֤חְתִּי דֶ֨בֶר֙</span> בְּת֣וֹכְכֶ֔ם</span>​<span class='lvl_2'>וְנִתַּתֶּ֖ם</span> בְּיַד־אוֹיֵֽב׃</span>
</span>
<span class='posuk'>
<span class='chapverse'>כו(כו)</span><span class='lvl_1 first'><span class='lvl_2'><span class='lvl_3'>בְּשִׁבְרִ֣י לָכֶם֘</span> מַטֵּה־לֶחֶם֒</span>​<span class='lvl_2'><span class='lvl_3'><span class='lvl_4'>וְ֠אָפוּ</span> עֶ֣שֶׂר נָשִׁ֤ים לַחְמְכֶם֙</span> בְּתַנּ֣וּר אֶחָ֔ד</span>​<span class='lvl_2'>וְהֵשִׁ֥יבוּ לַחְמְכֶ֖ם</span> בַּמִּשְׁקָ֑ל</span>​<span class='lvl_1'><span class='lvl_2'>וַֽאֲכַלְתֶּ֖ם</span> וְלֹ֥א תִשְׂבָּֽעוּ׃</span>        ס       
</span>
<span class='posuk'>
<span class='chapverse'>כו(כז)</span><span class='lvl_1 first'><span class='lvl_2'>וְאִ֨ם־בְּזֹ֔את</span>​<span class='lvl_2'>לֹ֥א תִשְׁמְע֖וּ</span> לִ֑י</span>​<span class='lvl_1'><span class='lvl_2'>וַֽהֲלַכְתֶּ֥ם עִמִּ֖י</span> בְּקֶֽרִי׃</span>
</span>
<span class='posuk'>
<span class='chapverse'>כו(כח)</span><span class='lvl_1 first'><span class='lvl_2'>וְהָֽלַכְתִּ֥י עִמָּכֶ֖ם</span> בַּֽחֲמַת־קֶ֑רִי</span>​<span class='lvl_1'><span class='lvl_2'><span class='lvl_3'>וְיִסַּרְתִּ֤י אֶתְכֶם֙</span> אַף־אָ֔נִי</span>​<span class='lvl_2'>שֶׁ֖בַע</span> עַל־חַטֹּֽאתֵיכֶֽם׃</span>
</span>
<span class='posuk'>
<span class='chapverse'>כו(כט)</span><span class='lvl_1 first'><span class='lvl_2'>וַֽאֲכַלְתֶּ֖ם</span> בְּשַׂ֣ר בְּנֵיכֶ֑ם</span>​<span class='lvl_1'><span class='lvl_2'>וּבְשַׂ֥ר בְּנֹֽתֵיכֶ֖ם</span> תֹּאכֵֽלוּ׃</span>
</span>
<span class='posuk'>
<span class='chapverse'>כו(ל)</span><span class='lvl_1 first'><span class='lvl_2'><span class='lvl_3'><span class='lvl_4'>וְהִשְׁמַדְתִּ֞י</span> אֶת־בָּמֹֽתֵיכֶ֗ם</span>​<span class='lvl_3'>וְהִכְרַתִּי֙</span> אֶת־חַמָּ֣נֵיכֶ֔ם</span>​<span class='lvl_2'><span class='lvl_3'>וְנָֽתַתִּי֙</span> אֶת־פִּגְרֵיכֶ֔ם</span>​<span class='lvl_2'>עַל־פִּגְרֵ֖י</span> גִּלּֽוּלֵיכֶ֑ם</span>​<span class='lvl_1'><span class='lvl_2'>וְגָֽעֲלָ֥ה נַפְשִׁ֖י</span> אֶתְכֶֽם׃</span>
</span>
<span class='posuk'>
<span class='chapverse'>כו(לא)</span><span class='lvl_1 first'><span class='lvl_2'><span class='lvl_3'>וְנָֽתַתִּ֤י אֶת־עָֽרֵיכֶם֙</span> חָרְבָּ֔ה</span>​<span class='lvl_2'>וַֽהֲשִׁמּוֹתִ֖י</span> אֶת־מִקְדְּשֵׁיכֶ֑ם</span>​<span class='lvl_1'><span class='lvl_2'>וְלֹ֣א אָרִ֔יחַ</span>​<span class='lvl_2'>בְּרֵ֖יחַ</span> נִיחֹֽחֲכֶֽם׃</span>
</span>
<span class='posuk'>
<span class='chapverse'>כו(לב)</span><span class='lvl_1 first'><span class='lvl_2'>וַֽהֲשִׁמֹּתִ֥י אֲנִ֖י</span> אֶת־הָאָ֑רֶץ</span>​<span class='lvl_1'><span class='lvl_2'><span class='lvl_3'>וְשָֽׁמְמ֤וּ עָלֶ֨יהָ֙</span> אֹֽיְבֵיכֶ֔ם</span>​<span class='lvl_2'>הַיֹּֽשְׁבִ֖ים</span> בָּֽהּ׃</span>
</span>
<span class='posuk'>
<span class='chapverse'>כו(לג)</span><span class='lvl_1 first'><span class='lvl_2'><span class='lvl_3'>וְאֶתְכֶם֙</span> אֱזָרֶ֣ה בַגּוֹיִ֔ם</span>​<span class='lvl_2'>וַהֲרִֽיקֹתִ֥י אַֽחֲרֵיכֶ֖ם</span> חָ֑רֶב</span>​<span class='lvl_1'><span class='lvl_2'><span class='lvl_3'>וְהָֽיְתָ֤ה אַרְצְכֶם֙</span> שְׁמָמָ֔ה</span>​<span class='lvl_2'>וְעָֽרֵיכֶ֖ם</span> יִֽהְי֥וּ חָרְבָּֽה׃</span>
</span>
<span class='posuk'>
<span class='chapverse'>כו(לד)</span><span class='lvl_1 first'><span class='lvl_2'><span class='lvl_3'><span class='lvl_4'>אָז֩ תִּרְצֶ֨ה הָאָ֜רֶץ</span> אֶת־שַׁבְּתֹתֶ֗יהָ</span>​<span class='lvl_3'>כֹּ֚ל</span> יְמֵ֣י הָשַּׁמָּ֔ה</span>​<span class='lvl_2'>וְאַתֶּ֖ם</span> בְּאֶ֣רֶץ אֹֽיְבֵיכֶ֑ם</span>​<span class='lvl_1'><span class='lvl_2'><span class='lvl_3'>אָ֚ז</span> תִּשְׁבַּ֣ת הָאָ֔רֶץ</span>​<span class='lvl_2'>וְהִרְצָ֖ת</span> אֶת־שַׁבְּתֹתֶֽיהָ׃</span>
</span>
<span class='posuk'>
<span class='chapverse'>כו(לה)</span><span class='lvl_1 first'><span class='lvl_2'>כָּל־יְמֵ֥י הָשַּׁמָּ֖ה</span> תִּשְׁבֹּ֑ת</span>​<span class='lvl_1'><span class='lvl_2'><span class='lvl_3'>אֵ֣ת אֲשֶׁ֧ר לֹֽא־שָׁבְתָ֛ה</span> בְּשַׁבְּתֹֽתֵיכֶ֖ם</span> בְּשִׁבְתְּכֶ֥ם עָלֶֽיהָ׃</span>
</span>
<span class='posuk'>
<span class='chapverse'>כו(לו)</span><span class='lvl_1 first'><span class='lvl_2'>וְהַנִּשְׁאָרִ֣ים בָּכֶ֔ם</span>​<span class='lvl_2'><span class='lvl_3'>וְהֵבֵ֤אתִי מֹ֨רֶךְ֙</span> בִּלְבָבָ֔ם</span>​<span class='lvl_2'>בְּאַרְצֹ֖ת</span> אֹֽיְבֵיהֶ֑ם</span>​<span class='lvl_1'><span class='lvl_2'><span class='lvl_3'>וְרָדַ֣ף אֹתָ֗ם</span>​<span class='lvl_3'>ק֚וֹל</span> עָלֶ֣ה נִדָּ֔ף</span>​<span class='lvl_2'><span class='lvl_3'>וְנָס֧וּ מְנֻֽסַת־חֶ֛רֶב</span> וְנָֽפְל֖וּ</span> וְאֵ֥ין רֹדֵֽף׃</span>
</span>
<span class='posuk'>
<span class='chapverse'>כו(לז)</span><span class='lvl_1 first'><span class='lvl_2'><span class='lvl_3'>וְכָֽשְׁל֧וּ אִישׁ־בְּאָחִ֛יו</span> כְּמִפְּנֵי־חֶ֖רֶב</span> וְרֹדֵ֣ף אָ֑יִן</span>​<span class='lvl_1'><span class='lvl_2'><span class='lvl_3'>וְלֹא־תִֽהְיֶ֤ה לָכֶם֙</span> תְּקוּמָ֔ה</span>​<span class='lvl_2'>לִפְנֵ֖י</span> אֹֽיְבֵיכֶֽם׃</span>
</span>
<span class='posuk'>
<span class='chapverse'>כו(לח)</span><span class='lvl_1 first'><span class='lvl_2'>וַֽאֲבַדְתֶּ֖ם</span> בַּגּוֹיִ֑ם</span>​<span class='lvl_1'><span class='lvl_2'>וְאָֽכְלָ֣ה אֶתְכֶ֔ם</span>​<span class='lvl_2'>אֶ֖רֶץ</span> אֹֽיְבֵיכֶֽם׃</span>
</span>
<span class='posuk'>
<span class='chapverse'>כו(לט)</span><span class='lvl_1 first'><span class='lvl_2'><span class='lvl_3'>וְהַנִּשְׁאָרִ֣ים בָּכֶ֗ם</span>​<span class='lvl_3'>יִמַּ֨קּוּ֙</span> בַּֽעֲו‍ֹנָ֔ם</span>​<span class='lvl_2'>בְּאַרְצֹ֖ת</span> אֹֽיְבֵיכֶ֑ם</span>​<span class='lvl_1'><span class='lvl_2'><span class='lvl_3'>וְאַ֛ף</span> בַּֽעֲו‍ֹנֹ֥ת אֲבֹתָ֖ם</span> אִתָּ֥ם יִמָּֽקּוּ׃</span>
</span>
<span class='posuk'>
<span class='chapverse'>כו(מ)</span><span class='lvl_1 first'><span class='lvl_2'><span class='lvl_3'>וְהִתְוַדּ֤וּ אֶת־עֲו‍ֹנָם֙</span> וְאֶת־עֲו֣‍ֹן אֲבֹתָ֔ם</span>​<span class='lvl_2'>בְּמַֽעֲלָ֖ם</span> אֲשֶׁ֣ר מָֽעֲלוּ־בִ֑י</span>​<span class='lvl_1'><span class='lvl_2'>וְאַ֕ף</span>​<span class='lvl_2'>אֲשֶׁר־הָֽלְכ֥וּ עִמִּ֖י</span> בְּקֶֽרִי׃</span>
</span>
<span class='posuk'>
<span class='chapverse'>כו(מא)</span><span class='lvl_1 first'><span class='lvl_2'><span class='lvl_3'>אַף־אֲנִ֗י</span>​<span class='lvl_3'>אֵלֵ֤ךְ עִמָּם֙</span> בְּקֶ֔רִי</span>​<span class='lvl_2'>וְהֵֽבֵאתִ֣י אֹתָ֔ם</span>​<span class='lvl_2'>בְּאֶ֖רֶץ</span> אֹֽיְבֵיהֶ֑ם</span>​<span class='lvl_1'><span class='lvl_2'><span class='lvl_3'>אוֹ־אָ֣ז יִכָּנַ֗ע</span>​<span class='lvl_3'>לְבָבָם֙</span> הֶֽעָרֵ֔ל</span>​<span class='lvl_2'>וְאָ֖ז</span> יִרְצ֥וּ אֶת־עֲו‍ֹנָֽם׃</span>
</span>
<span class='posuk'>
<span class='chapverse'>כו(מב)</span><span class='lvl_1 first'><span class='lvl_2'>וְזָֽכַרְתִּ֖י</span> אֶת־בְּרִיתִ֣י יַֽעֲק֑וֹב</span>​<span class='lvl_1'><span class='lvl_2'><span class='lvl_3'><span class='lvl_4'>וְאַף֩ אֶת־בְּרִיתִ֨י יִצְחָ֜ק</span> וְאַ֨ף אֶת־בְּרִיתִ֧י אַבְרָהָ֛ם</span> אֶזְכֹּ֖ר</span> וְהָאָ֥רֶץ אֶזְכֹּֽר׃</span>
</span>
<span class='posuk'>
<span class='chapverse'>כו(מג)</span><span class='lvl_1 first'><span class='lvl_2'><span class='lvl_3'><span class='lvl_4'>וְהָאָרֶץ֩ תֵּֽעָזֵ֨ב מֵהֶ֜ם</span> וְתִ֣רֶץ אֶת־שַׁבְּתֹתֶ֗יהָ</span>​<span class='lvl_3'>בָּהְשַׁמָּה֙</span> מֵהֶ֔ם</span>​<span class='lvl_2'>וְהֵ֖ם</span> יִרְצ֣וּ אֶת־עֲו‍ֹנָ֑ם</span>​<span class='lvl_1'><span class='lvl_2'>יַ֣עַן וּבְיַ֔עַן</span>​<span class='lvl_2'>בְּמִשְׁפָּטַ֣י מָאָ֔סוּ</span>​<span class='lvl_2'>וְאֶת־חֻקֹּתַ֖י</span> גָּֽעֲלָ֥ה נַפְשָֽׁם׃</span>
</span>
<span class='posuk'>
<span class='chapverse'>כו(מד)</span><span class='lvl_1 first'><span class='lvl_2'><span class='lvl_3'><span class='lvl_4'>וְאַף־גַּם־זֹ֠את</span>​<span class='lvl_4'>בִּֽהְיוֹתָ֞ם</span> בְּאֶ֣רֶץ אֹֽיְבֵיהֶ֗ם</span>​<span class='lvl_3'>לֹֽא־מְאַסְתִּ֤ים וְלֹֽא־גְעַלְתִּים֙</span> לְכַלֹּתָ֔ם</span>​<span class='lvl_2'>לְהָפֵ֥ר בְּרִיתִ֖י</span> אִתָּ֑ם</span>​<span class='lvl_1'><span class='lvl_2'><span class='lvl_3'>כִּ֛י</span> אֲנִ֥י יְהוָ֖ה</span> אֱלֹֽהֵיהֶֽם׃</span>
</span>
<span class='posuk'>
<span class='chapverse'>כו(מה)</span><span class='lvl_1 first'><span class='lvl_2'>וְזָֽכַרְתִּ֥י לָהֶ֖ם</span> בְּרִ֣ית רִֽאשֹׁנִ֑ים</span>​<span class='lvl_1'><span class='lvl_2'><span class='lvl_3'><span class='lvl_4'>אֲשֶׁ֣ר הוֹצֵֽאתִי־אֹתָם֩ מֵאֶ֨רֶץ מִצְרַ֜יִם</span> לְעֵינֵ֣י הַגּוֹיִ֗ם</span>​<span class='lvl_3'>לִֽהְי֥וֹת לָהֶ֛ם</span> לֵֽאלֹהִ֖ים</span> אֲנִ֥י יְהוָֽה׃</span>
</span>
<span class='posuk'>
<span class='chapverse'>כו(מו)</span><span class='lvl_1 first'><span class='lvl_2'><span class='lvl_3'><span class='lvl_4'>אֵ֠לֶּה</span> הַֽחֻקִּ֣ים וְהַמִּשְׁפָּטִים֘</span> וְהַתּוֹרֹת֒</span>​<span class='lvl_2'><span class='lvl_3'>אֲשֶׁר֙</span> נָתַ֣ן יְהוָ֔ה</span>​<span class='lvl_2'>בֵּינ֕וֹ</span>​<span class='lvl_2'>וּבֵ֖ין</span> בְּנֵ֣י יִשְׂרָאֵ֑ל</span>​<span class='lvl_1'><span class='lvl_2'>בְּהַ֥ר סִינַ֖י</span> בְּיַד־מֹשֶֽׁה׃</span>        פ<br/>
</span>
<span class='posuk'>
<span class='chapverse'>כז(א)</span><span class='lvl_1 first'><span class='lvl_2'>וַיְדַבֵּ֥ר יְהוָ֖ה</span> אֶל־מֹשֶׁ֥ה לֵּאמֹֽר׃</span>
</span>
<span class='posuk'>
<span class='chapverse'>כז(ב)</span><span class='lvl_1 first'><span class='lvl_2'><span class='lvl_3'><span class='lvl_4'>דַּבֵּ֞ר</span> אֶל־בְּנֵ֤י יִשְׂרָאֵל֙</span> וְאָֽמַרְתָּ֣ אֲלֵהֶ֔ם</span>​<span class='lvl_2'>אִ֕ישׁ</span>​<span class='lvl_2'>כִּ֥י יַפְלִ֖א</span> נֶ֑דֶר</span>​<span class='lvl_1'><span class='lvl_2'>בְּעֶרְכְּךָ֥ נְפָשֹׁ֖ת</span> לַֽיהוָֽה׃</span>
</span>
<span class='posuk'>
<span class='chapverse'>כז(ג)</span><span class='lvl_1 first'><span class='lvl_2'><span class='lvl_3'>וְהָיָ֤ה עֶרְכְּךָ֙</span> הַזָּכָ֔ר</span>​<span class='lvl_2'><span class='lvl_3'>מִבֶּן֙</span> עֶשְׂרִ֣ים שָׁנָ֔ה</span>​<span class='lvl_2'>וְעַ֖ד</span> בֶּן־שִׁשִּׁ֣ים שָׁנָ֑ה</span>​<span class='lvl_1'><span class='lvl_2'><span class='lvl_3'>וְהָיָ֣ה עֶרְכְּךָ֗</span>​<span class='lvl_3'>חֲמִשִּׁ֛ים</span> שֶׁ֥קֶל כֶּ֖סֶף</span> בְּשֶׁ֥קֶל הַקֹּֽדֶשׁ׃</span>
</span>
<span class='posuk'>
<span class='chapverse'>כז(ד)</span><span class='lvl_1 first'><span class='lvl_2'>וְאִם־נְקֵבָ֖ה</span> הִ֑וא</span>​<span class='lvl_1'><span class='lvl_2'>וְהָיָ֥ה עֶרְכְּךָ֖</span> שְׁלֹשִׁ֥ים שָֽׁקֶל׃</span>
</span>
<span class='posuk'>
<span class='chapverse'>כז(ה)</span><span class='lvl_1 first'><span class='lvl_2'><span class='lvl_3'><span class='lvl_4'>וְאִ֨ם מִבֶּן־חָמֵ֜שׁ</span> שָׁנִ֗ים</span>​<span class='lvl_3'>וְעַד֙</span> בֶּן־עֶשְׂרִ֣ים שָׁנָ֔ה</span>​<span class='lvl_2'><span class='lvl_3'>וְהָיָ֧ה עֶרְכְּךָ֛</span> הַזָּכָ֖ר</span> עֶשְׂרִ֣ים שְׁקָלִ֑ים</span>​<span class='lvl_1'><span class='lvl_2'>וְלַנְּקֵבָ֖ה</span> עֲשֶׂ֥רֶת שְׁקָלִֽים׃</span>
</span>
<span class='posuk'>
<span class='chapverse'>כז(ו)</span><span class='lvl_1 first'><span class='lvl_2'><span class='lvl_3'>וְאִ֣ם מִבֶּן־חֹ֗דֶשׁ</span>​<span class='lvl_3'>וְעַד֙</span> בֶּן־חָמֵ֣שׁ שָׁנִ֔ים</span>​<span class='lvl_2'><span class='lvl_3'>וְהָיָ֤ה עֶרְכְּךָ֙</span> הַזָּכָ֔ר</span>​<span class='lvl_2'>חֲמִשָּׁ֥ה שְׁקָלִ֖ים</span> כָּ֑סֶף</span>​<span class='lvl_1'><span class='lvl_2'>וְלַנְּקֵבָ֣ה עֶרְכְּךָ֔</span>​<span class='lvl_2'>שְׁלֹ֥שֶׁת שְׁקָלִ֖ים</span> כָּֽסֶף׃</span>
</span>
<span class='posuk'>
<span class='chapverse'>כז(ז)</span><span class='lvl_1 first'><span class='lvl_2'><span class='lvl_3'><span class='lvl_4'>וְ֠אִם</span> מִבֶּן־שִׁשִּׁ֨ים שָׁנָ֤ה וָמַ֨עְלָה֙</span> אִם־זָכָ֔ר</span>​<span class='lvl_2'>וְהָיָ֣ה עֶרְכְּךָ֔</span>​<span class='lvl_2'>חֲמִשָּׁ֥ה עָשָׂ֖ר</span> שָׁ֑קֶל</span>​<span class='lvl_1'><span class='lvl_2'>וְלַנְּקֵבָ֖ה</span> עֲשָׂרָ֥ה שְׁקָלִֽים׃</span>
</span>
<span class='posuk'>
<span class='chapverse'>כז(ח)</span><span class='lvl_1 first'><span class='lvl_2'><span class='lvl_3'>וְאִם־מָ֥ךְ הוּא֙</span> מֵֽעֶרְכֶּ֔ךָ</span>​<span class='lvl_2'><span class='lvl_3'>וְהֶֽעֱמִידוֹ֙</span> לִפְנֵ֣י הַכֹּהֵ֔ן</span>​<span class='lvl_2'>וְהֶֽעֱרִ֥יךְ אֹת֖וֹ</span> הַכֹּהֵ֑ן</span>​<span class='lvl_1'><span class='lvl_2'><span class='lvl_3'>עַל־פִּ֗י</span>​<span class='lvl_3'>אֲשֶׁ֤ר תַּשִּׂיג֙</span> יַ֣ד הַנֹּדֵ֔ר</span>​<span class='lvl_2'>יַֽעֲרִיכֶ֖נּוּ</span> הַכֹּהֵֽן׃</span>        ס       
</span>
<span class='posuk'>
<span class='chapverse'>כז(ט)</span><span class='lvl_1 first'><span class='lvl_2'>וְאִ֨ם־בְּהֵמָ֔ה</span>​<span class='lvl_2'><span class='lvl_3'>אֲשֶׁ֨ר יַקְרִ֧יבוּ מִמֶּ֛נָּה</span> קָרְבָּ֖ן</span> לַֽיהוָ֑ה</span>​<span class='lvl_1'><span class='lvl_2'><span class='lvl_3'>כֹּל֩ אֲשֶׁ֨ר יִתֵּ֥ן מִמֶּ֛נּוּ</span> לַֽיהוָ֖ה</span> יִֽהְיֶה־קֹּֽדֶשׁ׃</span>
</span>
<span class='posuk'>
<span class='chapverse'>כז(י)</span><span class='lvl_1 first'><span class='lvl_2'><span class='lvl_3'>לֹ֣א יַֽחֲלִיפֶ֗נּוּ</span>​<span class='lvl_3'>וְלֹֽא־יָמִ֥יר אֹת֛וֹ</span> ט֥וֹב בְּרָ֖ע</span> אוֹ־רַ֣ע בְּט֑וֹב</span>​<span class='lvl_1'><span class='lvl_2'><span class='lvl_3'>וְאִם־הָמֵ֨ר יָמִ֤יר בְּהֵמָה֙</span> בִּבְהֵמָ֔ה</span>​<span class='lvl_2'>וְהָֽיָה־ה֥וּא וּתְמֽוּרָת֖וֹ</span> יִֽהְיֶה־קֹּֽדֶשׁ׃</span>
</span>
<span class='posuk'>
<span class='chapverse'>כז(יא)</span><span class='lvl_1 first'><span class='lvl_2'><span class='lvl_3'>וְאִם֙</span> כָּל־בְּהֵמָ֣ה טְמֵאָ֔ה</span>​<span class='lvl_2'><span class='lvl_3'><span class='lvl_4'>אֲ֠שֶׁר</span> לֹֽא־יַקְרִ֧יבוּ מִמֶּ֛נָּה</span> קָרְבָּ֖ן</span> לַֽיהוָ֑ה</span>​<span class='lvl_1'><span class='lvl_2'>וְהֶֽעֱמִ֥יד אֶת־הַבְּהֵמָ֖ה</span> לִפְנֵ֥י הַכֹּהֵֽן׃</span>
</span>
<span class='posuk'>
<span class='chapverse'>כז(יב)</span><span class='lvl_1 first'><span class='lvl_2'><span class='lvl_3'>וְהֶֽעֱרִ֤יךְ הַכֹּהֵן֙</span> אֹתָ֔הּ</span>​<span class='lvl_2'>בֵּ֥ין ט֖וֹב</span> וּבֵ֣ין רָ֑ע</span>​<span class='lvl_1'><span class='lvl_2'>כְּעֶרְכְּךָ֥ הַכֹּהֵ֖ן</span> כֵּ֥ן יִֽהְיֶֽה׃</span>
</span>
<span class='posuk'>
<span class='chapverse'>כז(יג)</span><span class='lvl_1 first'><span class='lvl_2'>וְאִם־גָּאֹ֖ל</span> יִגְאָלֶ֑נָּה</span>​<span class='lvl_1'><span class='lvl_2'>וְיָסַ֥ף חֲמִֽישִׁת֖וֹ</span> עַל־עֶרְכֶּֽךָ׃</span>
</span>
<span class='posuk'>
<span class='chapverse'>כז(יד)</span><span class='lvl_1 first'><span class='lvl_2'><span class='lvl_3'>וְאִ֗ישׁ</span>​<span class='lvl_3'>כִּֽי־יַקְדִּ֨שׁ אֶת־בֵּית֥וֹ קֹ֨דֶשׁ֙</span> לַֽיהוָ֔ה</span>​<span class='lvl_2'><span class='lvl_3'>וְהֶֽעֱרִיכוֹ֙</span> הַכֹּהֵ֔ן</span>​<span class='lvl_2'>בֵּ֥ין ט֖וֹב</span> וּבֵ֣ין רָ֑ע</span>​<span class='lvl_1'><span class='lvl_2'><span class='lvl_3'>כַּֽאֲשֶׁ֨ר יַֽעֲרִ֥יךְ אֹת֛וֹ</span> הַכֹּהֵ֖ן</span> כֵּ֥ן יָקֽוּם׃</span>
</span>
<span class='posuk'>
<span class='chapverse'>כז(טו)</span><span class='lvl_1 first'><span class='lvl_2'>וְאִ֨ם־הַמַּקְדִּ֔ישׁ</span>​<span class='lvl_2'>יִגְאַ֖ל</span> אֶת־בֵּית֑וֹ</span>​<span class='lvl_1'><span class='lvl_2'><span class='lvl_3'><span class='lvl_4'>וְ֠יָסַף</span> חֲמִישִׁ֧ית כֶּֽסֶף־עֶרְכְּךָ֛</span> עָלָ֖יו</span> וְהָ֥יָה לֽוֹ׃</span>
</span>
<span class='posuk'>
<span class='chapverse'>כז(טז)</span><span class='lvl_1 first'><span class='lvl_2'><span class='lvl_3'>וְאִ֣ם ׀ מִשְּׂדֵ֣ה אֲחֻזָּת֗וֹ</span>​<span class='lvl_3'>יַקְדִּ֥ישׁ אִישׁ֙</span> לַֽיהוָ֔ה</span>​<span class='lvl_2'>וְהָיָ֥ה עֶרְכְּךָ֖</span> לְפִ֣י זַרְע֑וֹ</span>​<span class='lvl_1'><span class='lvl_2'><span class='lvl_3'>זֶ֚רַע</span> חֹ֣מֶר שְׂעֹרִ֔ים</span>​<span class='lvl_2'>בַּֽחֲמִשִּׁ֖ים</span> שֶׁ֥קֶל כָּֽסֶף׃</span>
</span>
<span class='posuk'>
<span class='chapverse'>כז(יז)</span><span class='lvl_1 first'><span class='lvl_2'>אִם־מִשְּׁנַ֥ת הַיֹּבֵ֖ל</span> יַקְדִּ֣ישׁ שָׂדֵ֑הוּ</span>​<span class='lvl_1'><span class='lvl_2'>כְּעֶרְכְּךָ֖</span> יָקֽוּם׃</span>
</span>
<span class='posuk'>
<span class='chapverse'>כז(יח)</span><span class='lvl_1 first'><span class='lvl_2'><span class='lvl_3'>וְאִם־אַחַ֣ר הַיֹּבֵל֘</span> יַקְדִּ֣ישׁ שָׂדֵהוּ֒</span>​<span class='lvl_2'><span class='lvl_3'><span class='lvl_4'>וְחִשַּׁב־ל֨וֹ הַכֹּהֵ֜ן</span> אֶת־הַכֶּ֗סֶף</span>​<span class='lvl_3'>עַל־פִּ֤י הַשָּׁנִים֙</span> הַנּ֣וֹתָרֹ֔ת</span>​<span class='lvl_2'>עַ֖ד</span> שְׁנַ֣ת הַיֹּבֵ֑ל</span>​<span class='lvl_1'><span class='lvl_2'>וְנִגְרַ֖ע</span> מֵֽעֶרְכֶּֽךָ׃</span>
</span>
<span class='posuk'>
<span class='chapverse'>כז(יט)</span><span class='lvl_1 first'><span class='lvl_2'><span class='lvl_3'>וְאִם־גָּאֹ֤ל יִגְאַל֙</span> אֶת־הַשָּׂדֶ֔ה</span>​<span class='lvl_2'>הַמַּקְדִּ֖ישׁ</span> אֹת֑וֹ</span>​<span class='lvl_1'><span class='lvl_2'><span class='lvl_3'><span class='lvl_4'>וְ֠יָסַף</span> חֲמִשִׁ֧ית כֶּֽסֶף־עֶרְכְּךָ֛</span> עָלָ֖יו</span> וְקָ֥ם לֽוֹ׃</span>
</span>
<span class='posuk'>
<span class='chapverse'>כז(כ)</span><span class='lvl_1 first'><span class='lvl_2'><span class='lvl_3'>וְאִם־לֹ֤א יִגְאַל֙</span> אֶת־הַשָּׂדֶ֔ה</span>​<span class='lvl_2'>וְאִם־מָכַ֥ר אֶת־הַשָּׂדֶ֖ה</span> לְאִ֣ישׁ אַחֵ֑ר</span>​<span class='lvl_1'><span class='lvl_2'>לֹ֥א יִגָּאֵ֖ל</span> עֽוֹד׃</span>
</span>
<span class='posuk'>
<span class='chapverse'>כז(כא)</span><span class='lvl_1 first'><span class='lvl_2'><span class='lvl_3'><span class='lvl_4'>וְהָיָ֨ה הַשָּׂדֶ֜ה</span> בְּצֵאת֣וֹ בַיֹּבֵ֗ל</span>​<span class='lvl_3'>קֹ֛דֶשׁ</span> לַֽיהוָ֖ה</span> כִּשְׂדֵ֣ה הַחֵ֑רֶם</span>​<span class='lvl_1'><span class='lvl_2'>לַכֹּהֵ֖ן</span> תִּֽהְיֶ֥ה אֲחֻזָּתֽוֹ׃</span>
</span>
<span class='posuk'>
<span class='chapverse'>כז(כב)</span><span class='lvl_1 first'><span class='lvl_2'><span class='lvl_3'>וְאִם֙</span> אֶת־שְׂדֵ֣ה מִקְנָת֔וֹ</span>​<span class='lvl_2'>אֲשֶׁ֕ר</span>​<span class='lvl_2'>לֹ֖א</span> מִשְּׂדֵ֣ה אֲחֻזָּת֑וֹ</span>​<span class='lvl_1'><span class='lvl_2'>יַקְדִּ֖ישׁ</span> לַֽיהוָֽה׃</span>
</span>
<span class='posuk'>
<span class='chapverse'>כז(כג)</span><span class='lvl_1 first'><span class='lvl_2'><span class='lvl_3'>וְחִשַּׁב־ל֣וֹ הַכֹּהֵ֗ן</span>​<span class='lvl_3'>אֵ֚ת</span> מִכְסַ֣ת הָֽעֶרְכְּךָ֔</span>​<span class='lvl_2'>עַ֖ד</span> שְׁנַ֣ת הַיֹּבֵ֑ל</span>​<span class='lvl_1'><span class='lvl_2'><span class='lvl_3'>וְנָתַ֤ן אֶת־הָֽעֶרְכְּךָ֙</span> בַּיּ֣וֹם הַה֔וּא</span>​<span class='lvl_2'>קֹ֖דֶשׁ</span> לַֽיהוָֽה׃</span>
</span>
<span class='posuk'>
<span class='chapverse'>כז(כד)</span><span class='lvl_1 first'><span class='lvl_2'><span class='lvl_3'>בִּשְׁנַ֤ת הַיּוֹבֵל֙</span> יָשׁ֣וּב הַשָּׂדֶ֔ה</span>​<span class='lvl_2'>לַֽאֲשֶׁ֥ר קָנָ֖הוּ</span> מֵֽאִתּ֑וֹ</span>​<span class='lvl_1'><span class='lvl_2'>לַֽאֲשֶׁר־ל֖וֹ</span> אֲחֻזַּ֥ת הָאָֽרֶץ׃</span>
</span>
<span class='posuk'>
<span class='chapverse'>כז(כה)</span><span class='lvl_1 first'><span class='lvl_2'>וְכָ֨ל־עֶרְכְּךָ֔</span>​<span class='lvl_2'>יִֽהְיֶ֖ה</span> בְּשֶׁ֣קֶל הַקֹּ֑דֶשׁ</span>​<span class='lvl_1'><span class='lvl_2'>עֶשְׂרִ֥ים גֵּרָ֖ה</span> יִֽהְיֶ֥ה הַשָּֽׁקֶל׃</span>
</span>
<span class='posuk'>
<span class='chapverse'>כז(כו)</span><span class='lvl_1 first'><span class='lvl_2'><span class='lvl_3'><span class='lvl_4'>אַךְ־בְּכ֞וֹר</span> אֲשֶׁר־יְבֻכַּ֤ר לַֽיהוָה֙</span> בִּבְהֵמָ֔ה</span>​<span class='lvl_2'>לֹֽא־יַקְדִּ֥ישׁ אִ֖ישׁ</span> אֹת֑וֹ</span>​<span class='lvl_1'><span class='lvl_2'>אִם־שׁ֣וֹר אִם־שֶׂ֔ה</span>​<span class='lvl_2'>לַֽיהוָ֖ה</span> הֽוּא׃</span>
</span>
<span class='posuk'>
<span class='chapverse'>כז(כז)</span><span class='lvl_1 first'><span class='lvl_2'><span class='lvl_3'>וְאִ֨ם בַּבְּהֵמָ֤ה הַטְּמֵאָה֙</span> וּפָדָ֣ה בְעֶרְכֶּ֔ךָ</span>​<span class='lvl_2'>וְיָסַ֥ף חֲמִֽשִׁת֖וֹ</span> עָלָ֑יו</span>​<span class='lvl_1'><span class='lvl_2'>וְאִם־לֹ֥א יִגָּאֵ֖ל</span> וְנִמְכַּ֥ר בְּעֶרְכֶּֽךָ׃</span>
</span>
<span class='posuk'>
<span class='chapverse'>כז(כח)</span><span class='lvl_1 first'><span class='lvl_2'><span class='lvl_3'><span class='lvl_4'>אַךְ־כָּל־חֵ֡רֶם</span>​<span class='lvl_4'>אֲשֶׁ֣ר יַֽחֲרִם֩ אִ֨ישׁ לַֽיהוָ֜ה</span> מִכָּל־אֲשֶׁר־ל֗וֹ</span>​<span class='lvl_3'>מֵֽאָדָ֤ם וּבְהֵמָה֙</span> וּמִשְּׂדֵ֣ה אֲחֻזָּת֔וֹ</span>​<span class='lvl_2'>לֹ֥א יִמָּכֵ֖ר</span> וְלֹ֣א יִגָּאֵ֑ל</span>​<span class='lvl_1'><span class='lvl_2'>כָּל־חֵ֕רֶם</span>​<span class='lvl_2'>קֹֽדֶשׁ־קָֽדָשִׁ֥ים ה֖וּא</span> לַֽיהוָֽה׃</span>
</span>
<span class='posuk'>
<span class='chapverse'>כז(כט)</span><span class='lvl_1 first'><span class='lvl_2'><span class='lvl_3'>כָּל־חֵ֗רֶם</span>​<span class='lvl_3'>אֲשֶׁ֧ר יָֽחֳרַ֛ם</span> מִן־הָֽאָדָ֖ם</span> לֹ֣א יִפָּדֶ֑ה</span>​<span class='lvl_1'><span class='lvl_2'>מ֖וֹת</span> יוּמָֽת׃</span>
</span>
<span class='posuk'>
<span class='chapverse'>כז(ל)</span><span class='lvl_1 first'><span class='lvl_2'><span class='lvl_3'><span class='lvl_4'>וְכָל־מַעְשַׂ֨ר הָאָ֜רֶץ</span> מִזֶּ֤רַע הָאָ֨רֶץ֙</span> מִפְּרִ֣י הָעֵ֔ץ</span>​<span class='lvl_2'>לַֽיהוָ֖ה</span> ה֑וּא</span>​<span class='lvl_1'><span class='lvl_2'>קֹ֖דֶשׁ</span> לַֽיהוָֽה׃</span>
</span>
<span class='posuk'>
<span class='chapverse'>כז(לא)</span><span class='lvl_1 first'><span class='lvl_2'><span class='lvl_3'>וְאִם־גָּאֹ֥ל יִגְאַ֛ל</span> אִ֖ישׁ</span> מִמַּֽעַשְׂר֑וֹ</span>​<span class='lvl_1'><span class='lvl_2'>חֲמִֽשִׁית֖וֹ</span> יֹסֵ֥ף עָלָֽיו׃</span>
</span>
<span class='posuk'>
<span class='chapverse'>כז(לב)</span><span class='lvl_1 first'><span class='lvl_2'><span class='lvl_3'>וְכָל־מַעְשַׂ֤ר בָּקָר֙</span> וָצֹ֔אן</span>​<span class='lvl_2'>כֹּ֥ל אֲשֶׁר־יַֽעֲבֹ֖ר</span> תַּ֣חַת הַשָּׁ֑בֶט</span>​<span class='lvl_1'><span class='lvl_2'>הָֽעֲשִׂירִ֕י</span>​<span class='lvl_2'>יִֽהְיֶה־קֹּ֖דֶשׁ</span> לַֽיהוָֽה׃</span>
</span>
<span class='posuk'>
<span class='chapverse'>כז(לג)</span><span class='lvl_1 first'><span class='lvl_2'><span class='lvl_3'>לֹ֧א יְבַקֵּ֛ר</span> בֵּֽין־ט֥וֹב לָרַ֖ע</span> וְלֹ֣א יְמִירֶ֑נּוּ</span>​<span class='lvl_1'><span class='lvl_2'>וְאִם־הָמֵ֣ר יְמִירֶ֔נּוּ</span>​<span class='lvl_2'><span class='lvl_3'>וְהָֽיָה־ה֧וּא וּתְמֽוּרָת֛וֹ</span> יִֽהְיֶה־קֹּ֖דֶשׁ</span> לֹ֥א יִגָּאֵֽל׃</span>
</span>
<span class='posuk'>
<span class='chapverse'>כז(לד)</span><span class='lvl_1 first'><span class='lvl_2'><span class='lvl_3'>אֵ֣לֶּה הַמִּצְו֗‍ֹת</span>​<span class='lvl_3'>אֲשֶׁ֨ר צִוָּ֧ה יְהוָ֛ה</span> אֶת־מֹשֶׁ֖ה</span> אֶל־בְּנֵ֣י יִשְׂרָאֵ֑ל</span>​<span class='lvl_1'><span class='lvl_2'>בְּהַ֖ר</span> סִינָֽי׃</span> <br/><br/>
</span>
</div>
<div class='shira'>
</div>
</div>
</body>
</html>