
<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="includes\c.css" TYPE="text/css">
<title>Shoftim</title>
</head>
<body>
<div class='sefer'>
<h2 class='ivr'>דברים</h2>
<h3 class='ivr'>Parshas Shoftim</h3>
<div class='noshira'>
<span class='posuk'>
<span class='chapverse'>טז(יח)</span><span class='lvl_1 first'><span class='lvl_2'><span class='lvl_3'>שֹֽׁפְטִ֣ים וְשֹֽׁטְרִ֗ים</span>​<span class='lvl_3'>תִּֽתֶּן־לְךָ֙</span> בְּכָל־שְׁעָרֶ֔יךָ</span>​<span class='lvl_2'><span class='lvl_3'>אֲשֶׁ֨ר יְהוָ֧ה אֱלֹהֶ֛יךָ</span> נֹתֵ֥ן לְךָ֖</span> לִשְׁבָטֶ֑יךָ</span>​<span class='lvl_1'><span class='lvl_2'>וְשָֽׁפְט֥וּ אֶת־הָעָ֖ם</span> מִשְׁפַּט־צֶֽדֶק׃</span>
</span>
<span class='posuk'>
<span class='chapverse'>טז(יט)</span><span class='lvl_1 first'><span class='lvl_2'>לֹֽא־תַטֶּ֣ה מִשְׁפָּ֔ט</span>​<span class='lvl_2'>לֹ֥א תַכִּ֖יר</span> פָּנִ֑ים</span>​<span class='lvl_1'><span class='lvl_2'>וְלֹֽא־תִקַּ֣ח שֹׁ֔חַד</span>​<span class='lvl_2'><span class='lvl_3'>כִּ֣י הַשֹּׁ֗חַד</span>​<span class='lvl_3'>יְעַוֵּר֙</span> עֵינֵ֣י חֲכָמִ֔ים</span>​<span class='lvl_2'>וִֽיסַלֵּ֖ף</span> דִּבְרֵ֥י צַדִּיקִֽם׃</span>
</span>
<span class='posuk'>
<span class='chapverse'>טז(כ)</span><span class='lvl_1 first'><span class='lvl_2'>צֶ֥דֶק צֶ֖דֶק</span> תִּרְדֹּ֑ף</span>​<span class='lvl_1'><span class='lvl_2'><span class='lvl_3'>לְמַ֤עַן תִּֽחְיֶה֙</span> וְיָֽרַשְׁתָּ֣ אֶת־הָאָ֔רֶץ</span>​<span class='lvl_2'>אֲשֶׁר־יְהוָ֥ה אֱלֹהֶ֖יךָ</span> נֹתֵ֥ן לָֽךְ׃</span>        ס       
</span>
<span class='posuk'>
<span class='chapverse'>טז(כא)</span><span class='lvl_1 first'><span class='lvl_2'><span class='lvl_3'>לֹֽא־תִטַּ֥ע לְךָ֛</span> אֲשֵׁרָ֖ה</span> כָּל־עֵ֑ץ</span>​<span class='lvl_1'><span class='lvl_2'><span class='lvl_3'>אֵ֗צֶל</span>​<span class='lvl_3'>מִזְבַּ֛ח</span> יְהוָ֥ה אֱלֹהֶ֖יךָ</span> אֲשֶׁ֥ר תַּֽעֲשֶׂה־לָּֽךְ׃</span>
</span>
<span class='posuk'>
<span class='chapverse'>טז(כב)</span><span class='lvl_1 first'><span class='lvl_2'>וְלֹֽא־תָקִ֥ים לְךָ֖</span> מַצֵּבָ֑ה</span>​<span class='lvl_1'><span class='lvl_2'>אֲשֶׁ֥ר שָׂנֵ֖א</span> יְהוָ֥ה אֱלֹהֶֽיךָ׃</span>        ס       
</span>
<span class='posuk'>
<span class='chapverse'>יז(א)</span><span class='lvl_1 first'><span class='lvl_2'><span class='lvl_3'><span class='lvl_4'>לֹֽא־תִזְבַּח֩ לַֽיהוָ֨ה אֱלֹהֶ֜יךָ</span> שׁ֣וֹר וָשֶׂ֗ה</span>​<span class='lvl_3'>אֲשֶׁ֨ר יִֽהְיֶ֥ה בוֹ֙</span> מ֔וּם</span>​<span class='lvl_2'>כֹּ֖ל</span> דָּבָ֣ר רָ֑ע</span>​<span class='lvl_1'><span class='lvl_2'><span class='lvl_3'>כִּ֧י תֽוֹעֲבַ֛ת</span> יְהוָ֥ה אֱלֹהֶ֖יךָ</span> הֽוּא׃</span>        ס       
</span>
<span class='posuk'>
<span class='chapverse'>יז(ב)</span><span class='lvl_1 first'><span class='lvl_2'><span class='lvl_3'>כִּֽי־יִמָּצֵ֤א בְקִרְבְּךָ֙</span> בְּאַחַ֣ד שְׁעָרֶ֔יךָ</span>​<span class='lvl_2'>אֲשֶׁר־יְהוָ֥ה אֱלֹהֶ֖יךָ</span> נֹתֵ֣ן לָ֑ךְ</span>​<span class='lvl_1'><span class='lvl_2'><span class='lvl_3'>אִ֣ישׁ אֽוֹ־אִשָּׁ֗ה</span>​<span class='lvl_3'>אֲשֶׁ֨ר יַֽעֲשֶׂ֧ה אֶת־הָרַ֛ע</span> בְּעֵינֵ֥י יְהוָֽה־אֱלֹהֶ֖יךָ</span> לַֽעֲבֹ֥ר בְּרִיתֽוֹ׃</span>
</span>
<span class='posuk'>
<span class='chapverse'>יז(ג)</span><span class='lvl_1 first'><span class='lvl_2'><span class='lvl_3'>וַיֵּ֗לֶךְ</span>​<span class='lvl_3'>וַֽיַּעֲבֹד֙</span> אֱלֹהִ֣ים אֲחֵרִ֔ים</span>​<span class='lvl_2'>וַיִּשְׁתַּ֖חוּ</span> לָהֶ֑ם</span>​<span class='lvl_1'><span class='lvl_2'><span class='lvl_3'>וְלַשֶּׁ֣מֶשׁ ׀ א֣וֹ לַיָּרֵ֗חַ</span>​<span class='lvl_3'>א֛וֹ</span> לְכָל־צְבָ֥א הַשָּׁמַ֖יִם</span> אֲשֶׁ֥ר לֹֽא־צִוִּֽיתִי׃</span>
</span>
<span class='posuk'>
<span class='chapverse'>יז(ד)</span><span class='lvl_1 first'><span class='lvl_2'>וְהֻֽגַּד־לְךָ֖</span> וְשָׁמָ֑עְתָּ</span>​<span class='lvl_1'><span class='lvl_2'>וְדָֽרַשְׁתָּ֣ הֵיטֵ֔ב</span>​<span class='lvl_2'><span class='lvl_3'>וְהִנֵּ֤ה אֱמֶת֙</span> נָכ֣וֹן הַדָּבָ֔ר</span>​<span class='lvl_2'><span class='lvl_3'>נֶֽעֶשְׂתָ֛ה</span> הַתּֽוֹעֵבָ֥ה הַזֹּ֖את</span> בְּיִשְׂרָאֵֽל׃</span>
</span>
<span class='posuk'>
<span class='chapverse'>יז(ה)</span><span class='lvl_1 first'><span class='lvl_2'><span class='lvl_3'><span class='lvl_4'>וְהֽוֹצֵאתָ֣ אֶת־הָאִ֣ישׁ הַה֡וּא</span>​<span class='lvl_4'>אוֹ֩ אֶת־הָֽאִשָּׁ֨ה הַהִ֜וא</span>​<span class='lvl_4'>אֲשֶׁ֣ר עָ֠שׂוּ</span> אֶת־הַדָּבָ֨ר הָרָ֤ע הַזֶּה֙</span> אֶל־שְׁעָרֶ֔יךָ</span>​<span class='lvl_2'>אֶת־הָאִ֕ישׁ</span>​<span class='lvl_2'>א֖וֹ</span> אֶת־הָֽאִשָּׁ֑ה</span>​<span class='lvl_1'><span class='lvl_2'>וּסְקַלְתָּ֥ם בָּֽאֲבָנִ֖ים</span> וָמֵֽתוּ׃</span>
</span>
<span class='posuk'>
<span class='chapverse'>יז(ו)</span><span class='lvl_1 first'><span class='lvl_2'><span class='lvl_3'>עַל־פִּ֣י ׀ שְׁנַ֣יִם עֵדִ֗ים</span>​<span class='lvl_3'>א֛וֹ</span> שְׁלֹשָׁ֥ה עֵדִ֖ים</span> יוּמַ֣ת הַמֵּ֑ת</span>​<span class='lvl_1'><span class='lvl_2'>לֹ֣א יוּמַ֔ת</span>​<span class='lvl_2'>עַל־פִּ֖י</span> עֵ֥ד אֶחָֽד׃</span>
</span>
<span class='posuk'>
<span class='chapverse'>יז(ז)</span><span class='lvl_1 first'><span class='lvl_2'><span class='lvl_3'><span class='lvl_4'>יַ֣ד הָֽעֵדִ֞ים</span> תִּֽהְיֶה־בּ֤וֹ בָרִֽאשֹׁנָה֙</span> לַֽהֲמִית֔וֹ</span>​<span class='lvl_2'>וְיַ֥ד כָּל־הָעָ֖ם</span> בָּאַֽחֲרֹנָ֑ה</span>​<span class='lvl_1'><span class='lvl_2'>וּבִֽעַרְתָּ֥ הָרָ֖ע</span> מִקִּרְבֶּֽךָ׃</span>        פ<br/>
</span>
<span class='posuk'>
<span class='chapverse'>יז(ח)</span><span class='lvl_1 first'><span class='lvl_2'><span class='lvl_3'><span class='lvl_4'>כִּ֣י יִפָּלֵא֩ מִמְּךָ֨ דָבָ֜ר</span> לַמִּשְׁפָּ֗ט</span>​<span class='lvl_3'><span class='lvl_4'>בֵּֽין־דָּ֨ם ׀ לְדָ֜ם</span> בֵּֽין־דִּ֣ין לְדִ֗ין</span>​<span class='lvl_3'>וּבֵ֥ין נֶ֨גַע֙</span> לָנֶ֔גַע</span>​<span class='lvl_2'>דִּבְרֵ֥י רִיבֹ֖ת</span> בִּשְׁעָרֶ֑יךָ</span>​<span class='lvl_1'><span class='lvl_2'>וְקַמְתָּ֣ וְעָלִ֔יתָ</span>​<span class='lvl_2'>אֶ֨ל־הַמָּק֔וֹם</span>​<span class='lvl_2'><span class='lvl_3'>אֲשֶׁ֥ר יִבְחַ֛ר</span> יְהוָ֥ה אֱלֹהֶ֖יךָ</span> בּֽוֹ׃</span>
</span>
<span class='posuk'>
<span class='chapverse'>יז(ט)</span><span class='lvl_1 first'><span class='lvl_2'><span class='lvl_3'>וּבָאתָ֗</span>​<span class='lvl_3'>אֶל־הַכֹּֽהֲנִים֙</span> הַלְוִיִּ֔ם</span>​<span class='lvl_2'>וְאֶ֨ל־הַשֹּׁפֵ֔ט</span>​<span class='lvl_2'>אֲשֶׁ֥ר יִֽהְיֶ֖ה</span> בַּיָּמִ֣ים הָהֵ֑ם</span>​<span class='lvl_1'><span class='lvl_2'><span class='lvl_3'>וְדָֽרַשְׁתָּ֙</span> וְהִגִּ֣ידֽוּ לְךָ֔</span>​<span class='lvl_2'>אֵ֖ת</span> דְּבַ֥ר הַמִּשְׁפָּֽט׃</span>
</span>
<span class='posuk'>
<span class='chapverse'>יז(י)</span><span class='lvl_1 first'><span class='lvl_2'><span class='lvl_3'>וְעָשִׂ֗יתָ</span>​<span class='lvl_3'>עַל־פִּ֤י הַדָּבָר֙</span> אֲשֶׁ֣ר יַגִּ֣ידֽוּ לְךָ֔</span>​<span class='lvl_2'>מִן־הַמָּק֣וֹם הַה֔וּא</span>​<span class='lvl_2'>אֲשֶׁ֖ר</span> יִבְחַ֣ר יְהוָ֑ה</span>​<span class='lvl_1'><span class='lvl_2'>וְשָֽׁמַרְתָּ֣ לַֽעֲשׂ֔וֹת</span>​<span class='lvl_2'>כְּכֹ֖ל</span> אֲשֶׁ֥ר יוֹרֽוּךָ׃</span>
</span>
<span class='posuk'>
<span class='chapverse'>יז(יא)</span><span class='lvl_1 first'><span class='lvl_2'><span class='lvl_3'><span class='lvl_4'>עַל־פִּ֨י הַתּוֹרָ֜ה</span> אֲשֶׁ֣ר יוֹר֗וּךָ</span>​<span class='lvl_3'>וְעַל־הַמִּשְׁפָּ֛ט</span> אֲשֶׁר־יֹֽאמְר֥וּ לְךָ֖</span> תַּֽעֲשֶׂ֑ה</span>​<span class='lvl_1'><span class='lvl_2'><span class='lvl_3'>לֹ֣א תָס֗וּר</span>​<span class='lvl_3'>מִן־הַדָּבָ֛ר</span> אֲשֶׁר־יַגִּ֥ידֽוּ לְךָ֖</span> יָמִ֥ין וּשְׂמֹֽאל׃</span>
</span>
<span class='posuk'>
<span class='chapverse'>יז(יב)</span><span class='lvl_1 first'><span class='lvl_2'><span class='lvl_3'><span class='lvl_4'>וְהָאִ֞ישׁ</span> אֲשֶׁר־יַֽעֲשֶׂ֣ה בְזָד֗וֹן</span>​<span class='lvl_3'>לְבִלְתִּ֨י שְׁמֹ֤עַ אֶל־הַכֹּהֵן֙</span>​<span class='lvl_3'><span class='lvl_4'>הָֽעֹמֵ֞ד</span> לְשָׁ֤רֶת שָׁם֙</span> אֶת־יְהוָ֣ה אֱלֹהֶ֔יךָ</span>​<span class='lvl_2'>א֖וֹ</span> אֶל־הַשֹּׁפֵ֑ט</span>​<span class='lvl_1'><span class='lvl_2'><span class='lvl_3'>וּמֵת֙</span> הָאִ֣ישׁ הַה֔וּא</span>​<span class='lvl_2'>וּבִֽעַרְתָּ֥ הָרָ֖ע</span> מִיִּשְׂרָאֵֽל׃</span>
</span>
<span class='posuk'>
<span class='chapverse'>יז(יג)</span><span class='lvl_1 first'><span class='lvl_2'>וְכָל־הָעָ֖ם</span> יִשְׁמְע֣וּ וְיִרָ֑אוּ</span>​<span class='lvl_1'><span class='lvl_2'>וְלֹ֥א יְזִיד֖וּן</span> עֽוֹד׃</span>        ס       
</span>
<span class='posuk'>
<span class='chapverse'>יז(יד)</span><span class='lvl_1 first'><span class='lvl_2'><span class='lvl_3'>כִּֽי־תָבֹ֣א אֶל־הָאָ֗רֶץ</span>​<span class='lvl_3'>אֲשֶׁ֨ר יְהוָ֤ה אֱלֹהֶ֨יךָ֙</span> נֹתֵ֣ן לָ֔ךְ</span>​<span class='lvl_2'>וִֽירִשְׁתָּ֖הּ</span> וְיָשַׁ֣בְתָּה בָּ֑הּ</span>​<span class='lvl_1'><span class='lvl_2'><span class='lvl_3'>וְאָֽמַרְתָּ֗</span>​<span class='lvl_3'>אָשִׂ֤ימָה עָלַי֙</span> מֶ֔לֶךְ</span>​<span class='lvl_2'>כְּכָל־הַגּוֹיִ֖ם</span> אֲשֶׁ֥ר סְבִֽיבֹתָֽי׃</span>
</span>
<span class='posuk'>
<span class='chapverse'>יז(טו)</span><span class='lvl_1 first'><span class='lvl_2'><span class='lvl_3'>שׂ֣וֹם תָּשִׂ֤ים עָלֶ֨יךָ֙</span> מֶ֔לֶךְ</span>​<span class='lvl_2'><span class='lvl_3'>אֲשֶׁ֥ר יִבְחַ֛ר</span> יְהוָ֥ה אֱלֹהֶ֖יךָ</span> בּ֑וֹ</span>​<span class='lvl_1'><span class='lvl_2'><span class='lvl_3'>מִקֶּ֣רֶב אַחֶ֗יךָ</span>​<span class='lvl_3'>תָּשִׂ֤ים עָלֶ֨יךָ֙</span> מֶ֔לֶךְ</span>​<span class='lvl_2'><span class='lvl_3'>לֹ֣א תוּכַ֗ל</span>​<span class='lvl_3'>לָתֵ֤ת עָלֶ֨יךָ֙</span> אִ֣ישׁ נָכְרִ֔י</span>​<span class='lvl_2'>אֲשֶׁ֥ר לֹֽא־אָחִ֖יךָ</span> הֽוּא׃</span>
</span>
<span class='posuk'>
<span class='chapverse'>יז(טז)</span><span class='lvl_1 first'><span class='lvl_2'><span class='lvl_3'>רַק֘</span> לֹֽא־יַרְבֶּה־לּ֣וֹ סוּסִים֒</span>​<span class='lvl_2'><span class='lvl_3'>וְלֹֽא־יָשִׁ֤יב אֶת־הָעָם֙</span> מִצְרַ֔יְמָה</span>​<span class='lvl_2'>לְמַ֖עַן</span> הַרְבּ֣וֹת ס֑וּס</span>​<span class='lvl_1'><span class='lvl_2'><span class='lvl_3'>וַֽיהוָה֙</span> אָמַ֣ר לָכֶ֔ם</span>​<span class='lvl_2'><span class='lvl_3'>לֹ֣א תֹֽסִפ֗וּן</span>​<span class='lvl_3'>לָשׁ֛וּב</span> בַּדֶּ֥רֶךְ הַזֶּ֖ה</span> עֽוֹד׃</span>
</span>
<span class='posuk'>
<span class='chapverse'>יז(יז)</span><span class='lvl_1 first'><span class='lvl_2'><span class='lvl_3'>וְלֹ֤א יַרְבֶּה־לּוֹ֙</span> נָשִׁ֔ים</span>​<span class='lvl_2'>וְלֹ֥א יָס֖וּר</span> לְבָב֑וֹ</span>​<span class='lvl_1'><span class='lvl_2'>וְכֶ֣סֶף וְזָהָ֔ב</span>​<span class='lvl_2'>לֹ֥א יַרְבֶּה־לּ֖וֹ</span> מְאֹֽד׃</span>
</span>
<span class='posuk'>
<span class='chapverse'>יז(יח)</span><span class='lvl_1 first'><span class='lvl_2'>וְהָיָ֣ה כְשִׁבְתּ֔וֹ</span>​<span class='lvl_2'>עַ֖ל</span> כִּסֵּ֣א מַמְלַכְתּ֑וֹ</span>​<span class='lvl_1'><span class='lvl_2'><span class='lvl_3'><span class='lvl_4'>וְכָ֨תַב ל֜וֹ</span> אֶת־מִשְׁנֵ֨ה הַתּוֹרָ֤ה הַזֹּאת֙</span> עַל־סֵ֔פֶר</span>​<span class='lvl_2'>מִלִּפְנֵ֖י</span> הַכֹּֽהֲנִ֥ים הַלְוִיִּֽם׃</span>
</span>
<span class='posuk'>
<span class='chapverse'>יז(יט)</span><span class='lvl_1 first'><span class='lvl_2'>וְהָֽיְתָ֣ה עִמּ֔וֹ</span>​<span class='lvl_2'>וְקָ֥רָא ב֖וֹ</span> כָּל־יְמֵ֣י חַיָּ֑יו</span>​<span class='lvl_1'><span class='lvl_2'><span class='lvl_3'>לְמַ֣עַן יִלְמַ֗ד</span>​<span class='lvl_3'>לְיִרְאָה֙</span> אֶת־יְהוָ֣ה אֱלֹהָ֔יו</span>​<span class='lvl_2'><span class='lvl_3'><span class='lvl_4'>לִ֠שְׁמֹר</span>​<span class='lvl_4'>אֶֽת־כָּל־דִּבְרֵ֞י</span> הַתּוֹרָ֥ה הַזֹּ֛את</span> וְאֶת־הַֽחֻקִּ֥ים הָאֵ֖לֶּה</span> לַֽעֲשֹׂתָֽם׃</span>
</span>
<span class='posuk'>
<span class='chapverse'>יז(כ)</span><span class='lvl_1 first'><span class='lvl_2'><span class='lvl_3'>לְבִלְתִּ֤י רוּם־לְבָבוֹ֙</span> מֵֽאֶחָ֔יו</span>​<span class='lvl_2'><span class='lvl_3'>וּלְבִלְתִּ֛י</span> ס֥וּר מִן־הַמִּצְוָ֖ה</span> יָמִ֣ין וּשְׂמֹ֑אול</span>​<span class='lvl_1'><span class='lvl_2'><span class='lvl_3'>לְמַעַן֩ יַֽאֲרִ֨יךְ יָמִ֧ים עַל־מַמְלַכְתּ֛וֹ</span> ה֥וּא וּבָנָ֖יו</span> בְּקֶ֥רֶב יִשְׂרָאֵֽל׃</span>        ס       
</span>
<span class='posuk'>
<span class='chapverse'>יח(א)</span><span class='lvl_1 first'><span class='lvl_2'><span class='lvl_3'><span class='lvl_4'>לֹֽא־יִ֠הְיֶה</span>​<span class='lvl_4'>לַכֹּֽהֲנִ֨ים הַלְוִיִּ֜ם</span> כָּל־שֵׁ֧בֶט לֵוִ֛י</span> חֵ֥לֶק וְנַֽחֲלָ֖ה</span> עִם־יִשְׂרָאֵ֑ל</span>​<span class='lvl_1'><span class='lvl_2'><span class='lvl_3'>אִשֵּׁ֧י יְהוָ֛ה</span> וְנַֽחֲלָת֖וֹ</span> יֹֽאכֵלֽוּן׃</span>
</span>
<span class='posuk'>
<span class='chapverse'>יח(ב)</span><span class='lvl_1 first'><span class='lvl_2'>וְנַֽחֲלָ֥ה לֹא־יִֽהְיֶה־לּ֖וֹ</span> בְּקֶ֣רֶב אֶחָ֑יו</span>​<span class='lvl_1'><span class='lvl_2'><span class='lvl_3'>יְהוָה֙</span> ה֣וּא נַֽחֲלָת֔וֹ</span>​<span class='lvl_2'>כַּֽאֲשֶׁ֖ר</span> דִּבֶּר־לֽוֹ׃</span>        ס       
</span>
<span class='posuk'>
<span class='chapverse'>יח(ג)</span><span class='lvl_1 first'><span class='lvl_2'><span class='lvl_3'><span class='lvl_4'>וְזֶ֡ה</span>​<span class='lvl_4'>יִֽהְיֶה֩ מִשְׁפַּ֨ט הַכֹּֽהֲנִ֜ים</span> מֵאֵ֣ת הָעָ֗ם</span>​<span class='lvl_3'>מֵאֵ֛ת</span> זֹֽבְחֵ֥י הַזֶּ֖בַח</span> אִם־שׁ֣וֹר אִם־שֶׂ֑ה</span>​<span class='lvl_1'><span class='lvl_2'><span class='lvl_3'>וְנָתַן֙</span> לַכֹּהֵ֔ן</span>​<span class='lvl_2'>הַזְּרֹ֥עַ וְהַלְּחָיַ֖יִם</span> וְהַקֵּבָֽה׃</span>
</span>
<span class='posuk'>
<span class='chapverse'>יח(ד)</span><span class='lvl_1 first'><span class='lvl_2'><span class='lvl_3'><span class='lvl_4'>רֵאשִׁ֨ית דְּגָֽנְךָ֜</span> תִּֽירֹשְׁךָ֣ וְיִצְהָרֶ֗ךָ</span>​<span class='lvl_3'>וְרֵאשִׁ֛ית</span> גֵּ֥ז צֹֽאנְךָ֖</span> תִּתֶּן־לֽוֹ׃</span>
</span>
<span class='posuk'>
<span class='chapverse'>יח(ה)</span><span class='lvl_1 first'><span class='lvl_2'><span class='lvl_3'>כִּ֣י ב֗וֹ</span>​<span class='lvl_3'>בָּחַ֛ר</span> יְהוָ֥ה אֱלֹהֶ֖יךָ</span> מִכָּל־שְׁבָטֶ֑יךָ</span>​<span class='lvl_1'><span class='lvl_2'><span class='lvl_3'>לַֽעֲמֹ֨ד לְשָׁרֵ֧ת בְּשֵׁם־יְהוָ֛ה</span> ה֥וּא וּבָנָ֖יו</span> כָּל־הַיָּמִֽים׃</span>        ס       
</span>
<span class='posuk'>
<span class='chapverse'>יח(ו)</span><span class='lvl_1 first'><span class='lvl_2'><span class='lvl_3'><span class='lvl_4'>וְכִֽי־יָבֹ֨א הַלֵּוִ֜י</span> מֵֽאַחַ֤ד שְׁעָרֶ֨יךָ֙</span> מִכָּל־יִשְׂרָאֵ֔ל</span>​<span class='lvl_2'>אֲשֶׁר־ה֖וּא</span> גָּ֣ר שָׁ֑ם</span>​<span class='lvl_1'><span class='lvl_2'><span class='lvl_3'>וּבָא֙</span> בְּכָל־אַוַּ֣ת נַפְשׁ֔וֹ</span>​<span class='lvl_2'>אֶל־הַמָּק֖וֹם</span> אֲשֶׁר־יִבְחַ֥ר יְהוָֽה׃</span>
</span>
<span class='posuk'>
<span class='chapverse'>יח(ז)</span><span class='lvl_1 first'><span class='lvl_2'>וְשֵׁרֵ֕ת</span>​<span class='lvl_2'>בְּשֵׁ֖ם</span> יְהוָ֣ה אֱלֹהָ֑יו</span>​<span class='lvl_1'><span class='lvl_2'><span class='lvl_3'>כְּכָל־אֶחָיו֙</span> הַלְוִיִּ֔ם</span>​<span class='lvl_2'>הָעֹֽמְדִ֥ים שָׁ֖ם</span> לִפְנֵ֥י יְהוָֽה׃</span>
</span>
<span class='posuk'>
<span class='chapverse'>יח(ח)</span><span class='lvl_1 first'><span class='lvl_2'>חֵ֥לֶק כְּחֵ֖לֶק</span> יֹאכֵ֑לוּ</span>​<span class='lvl_1'><span class='lvl_2'>לְבַ֥ד מִמְכָּרָ֖יו</span> עַל־הָֽאָבֽוֹת׃</span>        ס       
</span>
<span class='posuk'>
<span class='chapverse'>יח(ט)</span><span class='lvl_1 first'><span class='lvl_2'><span class='lvl_3'>כִּ֤י אַתָּה֙</span> בָּ֣א אֶל־הָאָ֔רֶץ</span>​<span class='lvl_2'>אֲשֶׁר־יְהוָ֥ה אֱלֹהֶ֖יךָ</span> נֹתֵ֣ן לָ֑ךְ</span>​<span class='lvl_1'><span class='lvl_2'>לֹֽא־תִלְמַ֣ד לַֽעֲשׂ֔וֹת</span>​<span class='lvl_2'>כְּתֽוֹעֲבֹ֖ת</span> הַגּוֹיִ֥ם הָהֵֽם׃</span>
</span>
<span class='posuk'>
<span class='chapverse'>יח(י)</span><span class='lvl_1 first'><span class='lvl_2'>לֹֽא־יִמָּצֵ֣א בְךָ֔</span>​<span class='lvl_2'>מַֽעֲבִ֥יר בְּנֽוֹ־וּבִתּ֖וֹ</span> בָּאֵ֑שׁ</span>​<span class='lvl_1'><span class='lvl_2'>קֹסֵ֣ם קְסָמִ֔ים</span>​<span class='lvl_2'>מְעוֹנֵ֥ן וּמְנַחֵ֖שׁ</span> וּמְכַשֵּֽׁף׃</span>
</span>
<span class='posuk'>
<span class='chapverse'>יח(יא)</span><span class='lvl_1 first'><span class='lvl_2'>וְחֹבֵ֖ר</span> חָ֑בֶר</span>​<span class='lvl_1'><span class='lvl_2'><span class='lvl_3'>וְשֹׁאֵ֥ל אוֹב֙</span> וְיִדְּעֹנִ֔י</span>​<span class='lvl_2'>וְדֹרֵ֖שׁ</span> אֶל־הַמֵּתִֽים׃</span>
</span>
<span class='posuk'>
<span class='chapverse'>יח(יב)</span><span class='lvl_1 first'><span class='lvl_2'>כִּֽי־תוֹעֲבַ֥ת יְהוָ֖ה</span> כָּל־עֹ֣שֵׂה אֵ֑לֶּה</span>​<span class='lvl_1'><span class='lvl_2'><span class='lvl_3'>וּבִגְלַל֙</span> הַתּֽוֹעֵבֹ֣ת הָאֵ֔לֶּה</span>​<span class='lvl_2'>יְהוָ֣ה אֱלֹהֶ֔יךָ</span>​<span class='lvl_2'>מוֹרִ֥ישׁ אוֹתָ֖ם</span> מִפָּנֶֽיךָ׃</span>
</span>
<span class='posuk'>
<span class='chapverse'>יח(יג)</span><span class='lvl_1 first'><span class='lvl_2'>תָּמִ֣ים תִּֽהְיֶ֔ה</span>​<span class='lvl_2'>עִ֖ם</span> יְהוָ֥ה אֱלֹהֶֽיךָ׃</span>
</span>
<span class='posuk'>
<span class='chapverse'>יח(יד)</span><span class='lvl_1 first'><span class='lvl_2'><span class='lvl_3'>כִּ֣י ׀ הַגּוֹיִ֣ם הָאֵ֗לֶּה</span>​<span class='lvl_3'>אֲשֶׁ֤ר אַתָּה֙</span> יוֹרֵ֣שׁ אוֹתָ֔ם</span>​<span class='lvl_2'>אֶל־מְעֹֽנְנִ֥ים וְאֶל־קֹֽסְמִ֖ים</span> יִשְׁמָ֑עוּ</span>​<span class='lvl_1'><span class='lvl_2'>וְאַתָּ֕ה</span>​<span class='lvl_2'>לֹ֣א כֵ֔ן</span>​<span class='lvl_2'>נָ֥תַן לְךָ֖</span> יְהוָ֥ה אֱלֹהֶֽיךָ׃</span>
</span>
<span class='posuk'>
<span class='chapverse'>יח(טו)</span><span class='lvl_1 first'><span class='lvl_2'><span class='lvl_3'>נָבִ֨יא מִקִּרְבְּךָ֤ מֵֽאַחֶ֨יךָ֙</span> כָּמֹ֔נִי</span>​<span class='lvl_2'>יָקִ֥ים לְךָ֖</span> יְהוָ֣ה אֱלֹהֶ֑יךָ</span>​<span class='lvl_1'><span class='lvl_2'>אֵלָ֖יו</span> תִּשְׁמָעֽוּן׃</span>
</span>
<span class='posuk'>
<span class='chapverse'>יח(טז)</span><span class='lvl_1 first'><span class='lvl_2'><span class='lvl_3'><span class='lvl_4'>כְּכֹ֨ל אֲשֶׁר־שָׁאַ֜לְתָּ</span> מֵעִ֨ם יְהוָ֤ה אֱלֹהֶ֨יךָ֙</span> בְּחֹרֵ֔ב</span>​<span class='lvl_2'>בְּי֥וֹם הַקָּהָ֖ל</span> לֵאמֹ֑ר</span>​<span class='lvl_1'><span class='lvl_2'><span class='lvl_3'>לֹ֣א אֹסֵ֗ף</span>​<span class='lvl_3'>לִשְׁמֹ֨עַ֙</span>​<span class='lvl_3'>אֶת־קוֹל֙</span> יְהוָ֣ה אֱלֹהָ֔י</span>​<span class='lvl_2'><span class='lvl_3'>וְאֶת־הָאֵ֨שׁ הַגְּדֹלָ֥ה הַזֹּ֛את</span> לֹֽא־אֶרְאֶ֥ה ע֖וֹד</span> וְלֹ֥א אָמֽוּת׃</span>
</span>
<span class='posuk'>
<span class='chapverse'>יח(יז)</span><span class='lvl_1 first'><span class='lvl_2'>וַיֹּ֥אמֶר יְהוָ֖ה</span> אֵלָ֑י</span>​<span class='lvl_1'><span class='lvl_2'>הֵיטִ֖יבוּ</span> אֲשֶׁ֥ר דִּבֵּֽרוּ׃</span>
</span>
<span class='posuk'>
<span class='chapverse'>יח(יח)</span><span class='lvl_1 first'><span class='lvl_2'><span class='lvl_3'>נָבִ֨יא אָקִ֥ים לָהֶ֛ם</span> מִקֶּ֥רֶב אֲחֵיהֶ֖ם</span> כָּמ֑וֹךָ</span>​<span class='lvl_1'><span class='lvl_2'><span class='lvl_3'>וְנָֽתַתִּ֤י דְבָרַי֙</span> בְּפִ֔יו</span>​<span class='lvl_2'>וְדִבֶּ֣ר אֲלֵיהֶ֔ם</span>​<span class='lvl_2'>אֵ֖ת</span> כָּל־אֲשֶׁ֥ר אֲצַוֶּֽנּוּ׃</span>
</span>
<span class='posuk'>
<span class='chapverse'>יח(יט)</span><span class='lvl_1 first'><span class='lvl_2'><span class='lvl_3'>וְהָיָ֗ה</span>​<span class='lvl_3'>הָאִישׁ֙</span>​<span class='lvl_3'>אֲשֶׁ֤ר לֹֽא־יִשְׁמַע֙</span> אֶל־דְּבָרַ֔י</span>​<span class='lvl_2'>אֲשֶׁ֥ר יְדַבֵּ֖ר</span> בִּשְׁמִ֑י</span>​<span class='lvl_1'><span class='lvl_2'>אָֽנֹכִ֖י</span> אֶדְרֹ֥שׁ מֵֽעִמּֽוֹ׃</span>
</span>
<span class='posuk'>
<span class='chapverse'>יח(כ)</span><span class='lvl_1 first'><span class='lvl_2'><span class='lvl_3'><span class='lvl_4'>אַ֣ךְ הַנָּבִ֡יא</span>​<span class='lvl_4'>אֲשֶׁ֣ר יָזִיד֩ לְדַבֵּ֨ר דָּבָ֜ר</span> בִּשְׁמִ֗י</span>​<span class='lvl_3'>אֵ֣ת אֲשֶׁ֤ר לֹֽא־צִוִּיתִיו֙</span> לְדַבֵּ֔ר</span>​<span class='lvl_2'>וַֽאֲשֶׁ֣ר יְדַבֵּ֔ר</span>​<span class='lvl_2'>בְּשֵׁ֖ם</span> אֱלֹהִ֣ים אֲחֵרִ֑ים</span>​<span class='lvl_1'><span class='lvl_2'>וּמֵ֖ת</span> הַנָּבִ֥יא הַהֽוּא׃</span>
</span>
<span class='posuk'>
<span class='chapverse'>יח(כא)</span><span class='lvl_1 first'><span class='lvl_2'>וְכִ֥י תֹאמַ֖ר</span> בִּלְבָבֶ֑ךָ</span>​<span class='lvl_1'><span class='lvl_2'><span class='lvl_3'>אֵיכָה֙</span> נֵדַ֣ע אֶת־הַדָּבָ֔ר</span>​<span class='lvl_2'>אֲשֶׁ֥ר לֹֽא־דִבְּר֖וֹ</span> יְהוָֽה׃</span>
</span>
<span class='posuk'>
<span class='chapverse'>יח(כב)</span><span class='lvl_1 first'><span class='lvl_2'><span class='lvl_3'><span class='lvl_4'>אֲשֶׁר֩ יְדַבֵּ֨ר הַנָּבִ֜יא</span> בְּשֵׁ֣ם יְהוָ֗ה</span>​<span class='lvl_3'>וְלֹֽא־יִהְיֶ֤ה הַדָּבָר֙</span> וְלֹ֣א יָבֹ֔א</span>​<span class='lvl_2'>ה֣וּא הַדָּבָ֔ר</span>​<span class='lvl_2'>אֲשֶׁ֥ר לֹֽא־דִבְּר֖וֹ</span> יְהוָ֑ה</span>​<span class='lvl_1'><span class='lvl_2'><span class='lvl_3'>בְּזָדוֹן֙</span> דִּבְּר֣וֹ הַנָּבִ֔יא</span>​<span class='lvl_2'>לֹ֥א תָג֖וּר</span> מִמֶּֽנּוּ׃</span>        ס       
</span>
<span class='posuk'>
<span class='chapverse'>יט(א)</span><span class='lvl_1 first'><span class='lvl_2'><span class='lvl_3'><span class='lvl_4'>כִּֽי־יַכְרִ֞ית</span> יְהוָ֤ה אֱלֹהֶ֨יךָ֙</span> אֶת־הַגּוֹיִ֔ם</span>​<span class='lvl_2'><span class='lvl_3'>אֲשֶׁר֙</span> יְהוָ֣ה אֱלֹהֶ֔יךָ</span>​<span class='lvl_2'>נֹתֵ֥ן לְךָ֖</span> אֶת־אַרְצָ֑ם</span>​<span class='lvl_1'><span class='lvl_2'>וִֽירִשְׁתָּ֕ם</span>​<span class='lvl_2'>וְיָֽשַׁבְתָּ֥ בְעָֽרֵיהֶ֖ם</span> וּבְבָֽתֵּיהֶֽם׃</span>
</span>
<span class='posuk'>
<span class='chapverse'>יט(ב)</span><span class='lvl_1 first'><span class='lvl_2'>שָׁל֥וֹשׁ עָרִ֖ים</span> תַּבְדִּ֣יל לָ֑ךְ</span>​<span class='lvl_1'><span class='lvl_2'>בְּת֣וֹךְ אַרְצְךָ֔</span>​<span class='lvl_2'><span class='lvl_3'>אֲשֶׁר֙</span> יְהוָ֣ה אֱלֹהֶ֔יךָ</span>​<span class='lvl_2'>נֹתֵ֥ן לְךָ֖</span> לְרִשְׁתָּֽהּ׃</span>
</span>
<span class='posuk'>
<span class='chapverse'>יט(ג)</span><span class='lvl_1 first'><span class='lvl_2'><span class='lvl_3'>תָּכִ֣ין לְךָ֘</span> הַדֶּרֶךְ֒</span>​<span class='lvl_2'><span class='lvl_3'>וְשִׁלַּשְׁתָּ֙</span> אֶת־גְּב֣וּל אַרְצְךָ֔</span>​<span class='lvl_2'>אֲשֶׁ֥ר יַנְחִֽילְךָ֖</span> יְהוָ֣ה אֱלֹהֶ֑יךָ</span>​<span class='lvl_1'><span class='lvl_2'>וְהָיָ֕ה</span>​<span class='lvl_2'>לָנ֥וּס שָׁ֖מָּה</span> כָּל־רֹצֵֽחַ׃</span>
</span>
<span class='posuk'>
<span class='chapverse'>יט(ד)</span><span class='lvl_1 first'><span class='lvl_2'><span class='lvl_3'>וְזֶה֙</span> דְּבַ֣ר הָֽרֹצֵ֔חַ</span>​<span class='lvl_2'>אֲשֶׁר־יָנ֥וּס שָׁ֖מָּה</span> וָחָ֑י</span>​<span class='lvl_1'><span class='lvl_2'><span class='lvl_3'>אֲשֶׁ֨ר יַכֶּ֤ה אֶת־רֵעֵ֨הוּ֙</span> בִּבְלִי־דַ֔עַת</span>​<span class='lvl_2'><span class='lvl_3'>וְה֛וּא</span> לֹֽא־שֹׂנֵ֥א ל֖וֹ</span> מִתְּמֹ֥ל שִׁלְשֹֽׁם׃</span>
</span>
<span class='posuk'>
<span class='chapverse'>יט(ה)</span><span class='lvl_1 first'><span class='lvl_2'><span class='lvl_3'>וַֽאֲשֶׁר֩ יָבֹ֨א אֶת־רֵעֵ֥הוּ בַיַּעַר֘</span> לַחְטֹ֣ב עֵצִים֒</span>​<span class='lvl_2'><span class='lvl_3'>וְנִדְּחָ֨ה יָד֤וֹ בַגַּרְזֶן֙</span> לִכְרֹ֣ת הָעֵ֔ץ</span>​<span class='lvl_2'><span class='lvl_3'>וְנָשַׁ֤ל הַבַּרְזֶל֙</span> מִן־הָעֵ֔ץ</span>​<span class='lvl_2'>וּמָצָ֥א אֶת־רֵעֵ֖הוּ</span> וָמֵ֑ת</span>​<span class='lvl_1'><span class='lvl_2'><span class='lvl_3'>ה֗וּא</span>​<span class='lvl_3'>יָנ֛וּס</span> אֶל־אַחַ֥ת הֶעָֽרִים־הָאֵ֖לֶּה</span> וָחָֽי׃</span>
</span>
<span class='posuk'>
<span class='chapverse'>יט(ו)</span><span class='lvl_1 first'><span class='lvl_2'><span class='lvl_3'><span class='lvl_4'>פֶּן־יִרְדֹּף֩ גֹּאֵ֨ל הַדָּ֜ם</span> אַֽחֲרֵ֣י הָֽרֹצֵ֗חַ</span>​<span class='lvl_3'>כִּֽי־יֵחַם֘</span> לְבָבוֹ֒</span>​<span class='lvl_2'><span class='lvl_3'>וְהִשִּׂיג֛וֹ</span> כִּֽי־יִרְבֶּ֥ה הַדֶּ֖רֶךְ</span> וְהִכָּ֣הוּ נָ֑פֶשׁ</span>​<span class='lvl_1'><span class='lvl_2'><span class='lvl_3'>וְלוֹ֙</span> אֵ֣ין מִשְׁפַּט־מָ֔וֶת</span>​<span class='lvl_2'><span class='lvl_3'><span class='lvl_4'>כִּ֠י</span> לֹ֣א שֹׂנֵ֥א ה֛וּא</span> ל֖וֹ</span> מִתְּמ֥וֹל שִׁלְשֽׁוֹם׃</span>
</span>
<span class='posuk'>
<span class='chapverse'>יט(ז)</span><span class='lvl_1 first'><span class='lvl_2'><span class='lvl_3'>עַל־כֵּ֛ן</span> אָֽנֹכִ֥י מְצַוְּךָ֖</span> לֵאמֹ֑ר</span>​<span class='lvl_1'><span class='lvl_2'>שָׁלֹ֥שׁ עָרִ֖ים</span> תַּבְדִּ֥יל לָֽךְ׃</span>
</span>
<span class='posuk'>
<span class='chapverse'>יט(ח)</span><span class='lvl_1 first'><span class='lvl_2'><span class='lvl_3'><span class='lvl_4'>וְאִם־יַרְחִ֞יב</span> יְהוָ֤ה אֱלֹהֶ֨יךָ֙</span> אֶת־גְּבֻ֣לְךָ֔</span>​<span class='lvl_2'>כַּֽאֲשֶׁ֥ר נִשְׁבַּ֖ע</span> לַֽאֲבֹתֶ֑יךָ</span>​<span class='lvl_1'><span class='lvl_2'><span class='lvl_3'>וְנָ֤תַן לְךָ֙</span> אֶת־כָּל־הָאָ֔רֶץ</span>​<span class='lvl_2'>אֲשֶׁ֥ר דִּבֶּ֖ר</span> לָתֵ֥ת לַֽאֲבֹתֶֽיךָ׃</span>
</span>
<span class='posuk'>
<span class='chapverse'>יט(ט)</span><span class='lvl_1 first'><span class='lvl_2'><span class='lvl_3'><span class='lvl_4'>כִּֽי־תִשְׁמֹר֩ אֶת־כָּל־הַמִּצְוָ֨ה הַזֹּ֜את</span> לַֽעֲשֹׂתָ֗הּ</span>​<span class='lvl_3'>אֲשֶׁ֨ר אָֽנֹכִ֣י מְצַוְּךָ֘</span> הַיּוֹם֒</span>​<span class='lvl_2'><span class='lvl_3'><span class='lvl_4'>לְאַֽהֲבָ֞ה</span> אֶת־יְהוָ֧ה אֱלֹהֶ֛יךָ</span> וְלָלֶ֥כֶת בִּדְרָכָ֖יו</span> כָּל־הַיָּמִ֑ים</span>​<span class='lvl_1'><span class='lvl_2'><span class='lvl_3'>וְיָֽסַפְתָּ֨ לְךָ֥ עוֹד֙</span> שָׁלֹ֣שׁ עָרִ֔ים</span>​<span class='lvl_2'>עַ֖ל</span> הַשָּׁלֹ֥שׁ הָאֵֽלֶּה׃</span>
</span>
<span class='posuk'>
<span class='chapverse'>יט(י)</span><span class='lvl_1 first'><span class='lvl_2'><span class='lvl_3'>וְלֹ֤א יִשָּׁפֵךְ֙</span> דָּ֣ם נָקִ֔י</span>​<span class='lvl_2'>בְּקֶ֣רֶב אַרְצְךָ֔</span>​<span class='lvl_2'><span class='lvl_3'>אֲשֶׁר֙</span> יְהוָ֣ה אֱלֹהֶ֔יךָ</span>​<span class='lvl_2'>נֹתֵ֥ן לְךָ֖</span> נַֽחֲלָ֑ה</span>​<span class='lvl_1'><span class='lvl_2'>וְהָיָ֥ה עָלֶ֖יךָ</span> דָּמִֽים׃</span>        פ<br/>
</span>
<span class='posuk'>
<span class='chapverse'>יט(יא)</span><span class='lvl_1 first'><span class='lvl_2'><span class='lvl_3'>וְכִֽי־יִהְיֶ֥ה אִישׁ֙</span> שֹׂנֵ֣א לְרֵעֵ֔הוּ</span>​<span class='lvl_2'><span class='lvl_3'>וְאָ֤רַב לוֹ֙</span> וְקָ֣ם עָלָ֔יו</span>​<span class='lvl_2'>וְהִכָּ֥הוּ נֶ֖פֶשׁ</span> וָמֵ֑ת</span>​<span class='lvl_1'><span class='lvl_2'>וְנָ֕ס</span>​<span class='lvl_2'>אֶל־אַחַ֖ת</span> הֶֽעָרִ֥ים הָאֵֽל׃</span>
</span>
<span class='posuk'>
<span class='chapverse'>יט(יב)</span><span class='lvl_1 first'><span class='lvl_2'><span class='lvl_3'>וְשָֽׁלְחוּ֙</span> זִקְנֵ֣י עִיר֔וֹ</span>​<span class='lvl_2'>וְלָֽקְח֥וּ אֹת֖וֹ</span> מִשָּׁ֑ם</span>​<span class='lvl_1'><span class='lvl_2'><span class='lvl_3'>וְנָֽתְנ֣וּ אֹת֗וֹ</span>​<span class='lvl_3'>בְּיַ֛ד</span> גֹּאֵ֥ל הַדָּ֖ם</span> וָמֵֽת׃</span>
</span>
<span class='posuk'>
<span class='chapverse'>יט(יג)</span><span class='lvl_1 first'><span class='lvl_2'>לֹֽא־תָח֥וֹס עֵֽינְךָ֖</span> עָלָ֑יו</span>​<span class='lvl_1'><span class='lvl_2'><span class='lvl_3'>וּבִֽעַרְתָּ֧ דַֽם־הַנָּקִ֛י</span> מִיִּשְׂרָאֵ֖ל</span> וְט֥וֹב לָֽךְ׃</span>        ס       
</span>
<span class='posuk'>
<span class='chapverse'>יט(יד)</span><span class='lvl_1 first'><span class='lvl_2'><span class='lvl_3'>לֹ֤א תַסִּיג֙</span> גְּב֣וּל רֵֽעֲךָ֔</span>​<span class='lvl_2'>אֲשֶׁ֥ר גָּֽבְל֖וּ</span> רִֽאשֹׁנִ֑ים</span>​<span class='lvl_1'><span class='lvl_2'><span class='lvl_3'>בְּנַחֲלָֽתְךָ֙</span> אֲשֶׁ֣ר תִּנְחַ֔ל</span>​<span class='lvl_2'>בָּאָ֕רֶץ</span>​<span class='lvl_2'><span class='lvl_3'>אֲשֶׁר֙</span> יְהוָ֣ה אֱלֹהֶ֔יךָ</span>​<span class='lvl_2'>נֹתֵ֥ן לְךָ֖</span> לְרִשְׁתָּֽהּ׃</span>        ס       
</span>
<span class='posuk'>
<span class='chapverse'>יט(טו)</span><span class='lvl_1 first'><span class='lvl_2'><span class='lvl_3'><span class='lvl_4'>לֹֽא־יָקוּם֩ עֵ֨ד אֶחָ֜ד</span> בְּאִ֗ישׁ</span>​<span class='lvl_3'>לְכָל־עָו‍ֹן֙</span> וּלְכָל־חַטָּ֔את</span>​<span class='lvl_2'>בְּכָל־חֵ֖טְא</span> אֲשֶׁ֣ר יֶֽחֱטָ֑א</span>​<span class='lvl_1'><span class='lvl_2'><span class='lvl_3'>עַל־פִּ֣י ׀ שְׁנֵ֣י עֵדִ֗ים</span>​<span class='lvl_3'>א֛וֹ</span> עַל־פִּ֥י שְׁלֹשָֽׁה־עֵדִ֖ים</span> יָק֥וּם דָּבָֽר׃</span>
</span>
<span class='posuk'>
<span class='chapverse'>יט(טז)</span><span class='lvl_1 first'><span class='lvl_2'>כִּֽי־יָק֥וּם עֵד־חָמָ֖ס</span> בְּאִ֑ישׁ</span>​<span class='lvl_1'><span class='lvl_2'>לַֽעֲנ֥וֹת בּ֖וֹ</span> סָרָֽה׃</span>
</span>
<span class='posuk'>
<span class='chapverse'>יט(יז)</span><span class='lvl_1 first'><span class='lvl_2'><span class='lvl_3'>וְעָֽמְד֧וּ שְׁנֵֽי־הָאֲנָשִׁ֛ים</span> אֲשֶׁר־לָהֶ֥ם הָרִ֖יב</span> לִפְנֵ֣י יְהוָ֑ה</span>​<span class='lvl_1'><span class='lvl_2'><span class='lvl_3'>לִפְנֵ֤י הַכֹּֽהֲנִים֙</span> וְהַשֹּׁ֣פְטִ֔ים</span>​<span class='lvl_2'>אֲשֶׁ֥ר יִֽהְי֖וּ</span> בַּיָּמִ֥ים הָהֵֽם׃</span>
</span>
<span class='posuk'>
<span class='chapverse'>יט(יח)</span><span class='lvl_1 first'><span class='lvl_2'>וְדָֽרְשׁ֥וּ הַשֹּֽׁפְטִ֖ים</span> הֵיטֵ֑ב</span>​<span class='lvl_1'><span class='lvl_2'><span class='lvl_3'>וְהִנֵּ֤ה עֵֽד־שֶׁ֨קֶר֙</span> הָעֵ֔ד</span>​<span class='lvl_2'>שֶׁ֖קֶר</span> עָנָ֥ה בְאָחִֽיו׃</span>
</span>
<span class='posuk'>
<span class='chapverse'>יט(יט)</span><span class='lvl_1 first'><span class='lvl_2'>וַֽעֲשִׂ֣יתֶם ל֔וֹ</span>​<span class='lvl_2'>כַּֽאֲשֶׁ֥ר זָמַ֖ם</span> לַֽעֲשׂ֣וֹת לְאָחִ֑יו</span>​<span class='lvl_1'><span class='lvl_2'>וּבִֽעַרְתָּ֥ הָרָ֖ע</span> מִקִּרְבֶּֽךָ׃</span>
</span>
<span class='posuk'>
<span class='chapverse'>יט(כ)</span><span class='lvl_1 first'><span class='lvl_2'>וְהַנִּשְׁאָרִ֖ים</span> יִשְׁמְע֣וּ וְיִרָ֑אוּ</span>​<span class='lvl_1'><span class='lvl_2'><span class='lvl_3'><span class='lvl_4'>וְלֹֽא־יֹסִ֨פוּ לַֽעֲשׂ֜וֹת</span> ע֗וֹד</span>​<span class='lvl_3'>כַּדָּבָ֥ר הָרָ֛ע</span> הַזֶּ֖ה</span> בְּקִרְבֶּֽךָ׃</span>
</span>
<span class='posuk'>
<span class='chapverse'>יט(כא)</span><span class='lvl_1 first'><span class='lvl_2'>וְלֹ֥א תָח֖וֹס</span> עֵינֶ֑ךָ</span>​<span class='lvl_1'><span class='lvl_2'><span class='lvl_3'>נֶ֣פֶשׁ בְּנֶ֗פֶשׁ</span>​<span class='lvl_3'>עַ֤יִן בְּעַ֨יִן֙</span> שֵׁ֣ן בְּשֵׁ֔ן</span>​<span class='lvl_2'>יָ֥ד בְּיָ֖ד</span> רֶ֥גֶל בְּרָֽגֶל׃</span>        ס       
</span>
<span class='posuk'>
<span class='chapverse'>כ(א)</span><span class='lvl_1 first'><span class='lvl_2'><span class='lvl_3'><span class='lvl_4'>כִּֽי־תֵצֵ֨א לַמִּלְחָמָ֜ה</span> עַל־אֹֽיְבֶ֗ךָ</span>​<span class='lvl_3'><span class='lvl_4'>וְֽרָאִ֜יתָ</span> ס֤וּס וָרֶ֨כֶב֙</span>​<span class='lvl_3'>עַ֚ם</span> רַ֣ב מִמְּךָ֔</span>​<span class='lvl_2'>לֹ֥א תִירָ֖א</span> מֵהֶ֑ם</span>​<span class='lvl_1'><span class='lvl_2'><span class='lvl_3'>כִּֽי־יְהוָ֤ה אֱלֹהֶ֨יךָ֙</span> עִמָּ֔ךְ</span>​<span class='lvl_2'>הַמַּֽעַלְךָ֖</span> מֵאֶ֥רֶץ מִצְרָֽיִם׃</span>
</span>
<span class='posuk'>
<span class='chapverse'>כ(ב)</span><span class='lvl_1 first'><span class='lvl_2'>וְהָיָ֕ה</span>​<span class='lvl_2'>כְּקָֽרָבְכֶ֖ם</span> אֶל־הַמִּלְחָמָ֑ה</span>​<span class='lvl_1'><span class='lvl_2'>וְנִגַּ֥שׁ הַכֹּהֵ֖ן</span> וְדִבֶּ֥ר אֶל־הָעָֽם׃</span>
</span>
<span class='posuk'>
<span class='chapverse'>כ(ג)</span><span class='lvl_1 first'><span class='lvl_2'><span class='lvl_3'>וְאָמַ֤ר אֲלֵהֶם֙</span> שְׁמַ֣ע יִשְׂרָאֵ֔ל</span>​<span class='lvl_2'><span class='lvl_3'>אַתֶּ֨ם קְרֵבִ֥ים הַיּ֛וֹם</span> לַמִּלְחָמָ֖ה</span> עַל־אֹֽיְבֵיכֶ֑ם</span>​<span class='lvl_1'><span class='lvl_2'><span class='lvl_3'>אַל־יֵרַ֣ךְ לְבַבְכֶ֗ם</span>​<span class='lvl_3'>אַל־תִּֽירְא֧וּ וְאַֽל־תַּחְפְּז֛וּ</span> וְאַל־תַּֽעַרְצ֖וּ</span> מִפְּנֵיהֶֽם׃</span>
</span>
<span class='posuk'>
<span class='chapverse'>כ(ד)</span><span class='lvl_1 first'><span class='lvl_2'><span class='lvl_3'>כִּ֚י</span> יְהוָ֣ה אֱלֹֽהֵיכֶ֔ם</span>​<span class='lvl_2'>הַֽהֹלֵ֖ךְ</span> עִמָּכֶ֑ם</span>​<span class='lvl_1'><span class='lvl_2'><span class='lvl_3'>לְהִלָּחֵ֥ם לָכֶ֛ם</span> עִם־אֹֽיְבֵיכֶ֖ם</span> לְהוֹשִׁ֥יעַ אֶתְכֶֽם׃</span>
</span>
<span class='posuk'>
<span class='chapverse'>כ(ה)</span><span class='lvl_1 first'><span class='lvl_2'><span class='lvl_3'>וְדִבְּר֣וּ הַשֹּֽׁטְרִים֘</span> אֶל־הָעָ֣ם לֵאמֹר֒</span>​<span class='lvl_2'><span class='lvl_3'><span class='lvl_4'>מִֽי־הָאִ֞ישׁ</span> אֲשֶׁ֨ר בָּנָ֤ה בַֽיִת־חָדָשׁ֙</span> וְלֹ֣א חֲנָכ֔וֹ</span>​<span class='lvl_2'>יֵלֵ֖ךְ</span> וְיָשֹׁ֣ב לְבֵית֑וֹ</span>​<span class='lvl_1'><span class='lvl_2'><span class='lvl_3'>פֶּן־יָמוּת֙</span> בַּמִּלְחָמָ֔ה</span>​<span class='lvl_2'>וְאִ֥ישׁ אַחֵ֖ר</span> יַחְנְכֶֽנּוּ׃</span>
</span>
<span class='posuk'>
<span class='chapverse'>כ(ו)</span><span class='lvl_1 first'><span class='lvl_2'><span class='lvl_3'><span class='lvl_4'>וּמִֽי־הָאִ֞ישׁ</span> אֲשֶׁר־נָטַ֥ע כֶּ֨רֶם֙</span> וְלֹ֣א חִלְּל֔וֹ</span>​<span class='lvl_2'>יֵלֵ֖ךְ</span> וְיָשֹׁ֣ב לְבֵית֑וֹ</span>​<span class='lvl_1'><span class='lvl_2'><span class='lvl_3'>פֶּן־יָמוּת֙</span> בַּמִּלְחָמָ֔ה</span>​<span class='lvl_2'>וְאִ֥ישׁ אַחֵ֖ר</span> יְחַלְּלֶֽנּוּ׃</span>
</span>
<span class='posuk'>
<span class='chapverse'>כ(ז)</span><span class='lvl_1 first'><span class='lvl_2'><span class='lvl_3'><span class='lvl_4'>וּמִֽי־הָאִ֞ישׁ</span> אֲשֶׁר־אֵרַ֤שׂ אִשָּׁה֙</span> וְלֹ֣א לְקָחָ֔הּ</span>​<span class='lvl_2'>יֵלֵ֖ךְ</span> וְיָשֹׁ֣ב לְבֵית֑וֹ</span>​<span class='lvl_1'><span class='lvl_2'><span class='lvl_3'>פֶּן־יָמוּת֙</span> בַּמִּלְחָמָ֔ה</span>​<span class='lvl_2'>וְאִ֥ישׁ אַחֵ֖ר</span> יִקָּחֶֽנָּה׃</span>
</span>
<span class='posuk'>
<span class='chapverse'>כ(ח)</span><span class='lvl_1 first'><span class='lvl_2'><span class='lvl_3'>וְיָֽסְפ֣וּ הַשֹּֽׁטְרִים֘</span> לְדַבֵּ֣ר אֶל־הָעָם֒</span>​<span class='lvl_2'><span class='lvl_3'>וְאָֽמְר֗וּ</span>​<span class='lvl_3'>מִֽי־הָאִ֤ישׁ הַיָּרֵא֙</span> וְרַ֣ךְ הַלֵּבָ֔ב</span>​<span class='lvl_2'>יֵלֵ֖ךְ</span> וְיָשֹׁ֣ב לְבֵית֑וֹ</span>​<span class='lvl_1'><span class='lvl_2'><span class='lvl_3'>וְלֹ֥א יִמַּ֛ס</span> אֶת־לְבַ֥ב אֶחָ֖יו</span> כִּלְבָבֽוֹ׃</span>
</span>
<span class='posuk'>
<span class='chapverse'>כ(ט)</span><span class='lvl_1 first'><span class='lvl_2'><span class='lvl_3'>וְהָיָ֛ה</span> כְּכַלֹּ֥ת הַשֹּֽׁטְרִ֖ים</span> לְדַבֵּ֣ר אֶל־הָעָ֑ם</span>​<span class='lvl_1'><span class='lvl_2'><span class='lvl_3'>וּפָ֥קְד֛וּ</span> שָׂרֵ֥י צְבָא֖וֹת</span> בְּרֹ֥אשׁ הָעָֽם׃</span>        ס       
</span>
<span class='posuk'>
<span class='chapverse'>כ(י)</span><span class='lvl_1 first'><span class='lvl_2'>כִּֽי־תִקְרַ֣ב אֶל־עִ֔יר</span>​<span class='lvl_2'>לְהִלָּחֵ֖ם</span> עָלֶ֑יהָ</span>​<span class='lvl_1'><span class='lvl_2'>וְקָרָ֥אתָ אֵלֶ֖יהָ</span> לְשָׁלֽוֹם׃</span>
</span>
<span class='posuk'>
<span class='chapverse'>כ(יא)</span><span class='lvl_1 first'><span class='lvl_2'><span class='lvl_3'>וְהָיָה֙</span> אִם־שָׁל֣וֹם תַּֽעַנְךָ֔</span>​<span class='lvl_2'>וּפָֽתְחָ֖ה</span> לָ֑ךְ</span>​<span class='lvl_1'><span class='lvl_2'><span class='lvl_3'><span class='lvl_4'>וְהָיָ֞ה</span> כָּל־הָעָ֣ם הַנִּמְצָא־בָ֗הּ</span>​<span class='lvl_3'>יִֽהְי֥וּ לְךָ֛</span> לָמַ֖ס</span> וַֽעֲבָדֽוּךָ׃</span>
</span>
<span class='posuk'>
<span class='chapverse'>כ(יב)</span><span class='lvl_1 first'><span class='lvl_2'><span class='lvl_3'>וְאִם־לֹ֤א תַשְׁלִים֙</span> עִמָּ֔ךְ</span>​<span class='lvl_2'>וְעָֽשְׂתָ֥ה עִמְּךָ֖</span> מִלְחָמָ֑ה</span>​<span class='lvl_1'><span class='lvl_2'>וְצַרְתָּ֖</span> עָלֶֽיהָ׃</span>
</span>
<span class='posuk'>
<span class='chapverse'>כ(יג)</span><span class='lvl_1 first'><span class='lvl_2'><span class='lvl_3'>וּנְתָנָ֛הּ</span> יְהוָ֥ה אֱלֹהֶ֖יךָ</span> בְּיָדֶ֑ךָ</span>​<span class='lvl_1'><span class='lvl_2'>וְהִכִּיתָ֥ אֶת־כָּל־זְכוּרָ֖הּ</span> לְפִי־חָֽרֶב׃</span>
</span>
<span class='posuk'>
<span class='chapverse'>כ(יד)</span><span class='lvl_1 first'><span class='lvl_2'><span class='lvl_3'><span class='lvl_4'>רַ֣ק הַ֠נָּשִׁים</span>​<span class='lvl_4'>וְהַטַּ֨ף וְהַבְּהֵמָ֜ה</span> וְכֹל֩ אֲשֶׁ֨ר יִֽהְיֶ֥ה בָעִ֛יר</span> כָּל־שְׁלָלָ֖הּ</span> תָּבֹ֣ז לָ֑ךְ</span>​<span class='lvl_1'><span class='lvl_2'><span class='lvl_3'>וְאָֽכַלְתָּ֙</span> אֶת־שְׁלַ֣ל אֹֽיְבֶ֔יךָ</span>​<span class='lvl_2'><span class='lvl_3'>אֲשֶׁ֥ר נָתַ֛ן</span> יְהוָ֥ה אֱלֹהֶ֖יךָ</span> לָֽךְ׃</span>
</span>
<span class='posuk'>
<span class='chapverse'>כ(טו)</span><span class='lvl_1 first'><span class='lvl_2'><span class='lvl_3'>כֵּ֤ן תַּֽעֲשֶׂה֙</span> לְכָל־הֶ֣עָרִ֔ים</span>​<span class='lvl_2'>הָֽרְחֹקֹ֥ת מִמְּךָ֖</span> מְאֹ֑ד</span>​<span class='lvl_1'><span class='lvl_2'><span class='lvl_3'>אֲשֶׁ֛ר</span> לֹֽא־מֵעָרֵ֥י הַגּֽוֹיִם־הָאֵ֖לֶּה</span> הֵֽנָּה׃</span>
</span>
<span class='posuk'>
<span class='chapverse'>כ(טז)</span><span class='lvl_1 first'><span class='lvl_2'><span class='lvl_3'>רַ֗ק</span>​<span class='lvl_3'>מֵֽעָרֵ֤י הָֽעַמִּים֙</span> הָאֵ֔לֶּה</span>​<span class='lvl_2'><span class='lvl_3'>אֲשֶׁר֙</span> יְהוָ֣ה אֱלֹהֶ֔יךָ</span>​<span class='lvl_2'>נֹתֵ֥ן לְךָ֖</span> נַֽחֲלָ֑ה</span>​<span class='lvl_1'><span class='lvl_2'>לֹ֥א תְחַיֶּ֖ה</span> כָּל־נְשָׁמָֽה׃</span>
</span>
<span class='posuk'>
<span class='chapverse'>כ(יז)</span><span class='lvl_1 first'><span class='lvl_2'><span class='lvl_3'>כִּֽי־הַחֲרֵ֣ם תַּֽחֲרִימֵ֗ם</span>​<span class='lvl_3'>הַֽחִתִּ֤י וְהָֽאֱמֹרִי֙</span> הַכְּנַֽעֲנִ֣י וְהַפְּרִזִּ֔י</span>​<span class='lvl_2'>הַֽחִוִּ֖י</span> וְהַיְבוּסִ֑י</span>​<span class='lvl_1'><span class='lvl_2'>כַּֽאֲשֶׁ֥ר צִוְּךָ֖</span> יְהוָ֥ה אֱלֹהֶֽיךָ׃</span>
</span>
<span class='posuk'>
<span class='chapverse'>כ(יח)</span><span class='lvl_1 first'><span class='lvl_2'><span class='lvl_3'>לְמַ֗עַן</span>​<span class='lvl_3'>אֲשֶׁ֨ר לֹֽא־יְלַמְּד֤וּ אֶתְכֶם֙</span> לַֽעֲשׂ֔וֹת</span>​<span class='lvl_2'><span class='lvl_3'>כְּכֹל֙</span> תּֽוֹעֲבֹתָ֔ם</span>​<span class='lvl_2'>אֲשֶׁ֥ר עָשׂ֖וּ</span> לֵֽאלֹהֵיהֶ֑ם</span>​<span class='lvl_1'><span class='lvl_2'>וַֽחֲטָאתֶ֖ם</span> לַֽיהוָ֥ה אֱלֹֽהֵיכֶֽם׃</span>        ס       
</span>
<span class='posuk'>
<span class='chapverse'>כ(יט)</span><span class='lvl_1 first'><span class='lvl_2'><span class='lvl_3'><span class='lvl_4'>כִּֽי־תָצ֣וּר אֶל־עִיר֩ יָמִ֨ים רַבִּ֜ים</span> לְֽהִלָּחֵ֧ם עָלֶ֣יהָ לְתָפְשָׂ֗הּ</span>​<span class='lvl_3'>לֹֽא־תַשְׁחִ֤ית אֶת־עֵצָהּ֙</span>​<span class='lvl_3'>לִנְדֹּ֤חַ עָלָיו֙</span> גַּרְזֶ֔ן</span>​<span class='lvl_2'><span class='lvl_3'>כִּ֚י</span> מִמֶּ֣נּוּ תֹאכֵ֔ל</span>​<span class='lvl_2'>וְאֹת֖וֹ</span> לֹ֣א תִכְרֹ֑ת</span>​<span class='lvl_1'><span class='lvl_2'><span class='lvl_3'>כִּ֤י הָֽאָדָם֙</span> עֵ֣ץ הַשָּׂדֶ֔ה</span>​<span class='lvl_2'>לָבֹ֥א מִפָּנֶ֖יךָ</span> בַּמָּצֽוֹר׃</span>
</span>
<span class='posuk'>
<span class='chapverse'>כ(כ)</span><span class='lvl_1 first'><span class='lvl_2'><span class='lvl_3'><span class='lvl_4'>רַ֞ק</span> עֵ֣ץ אֲשֶׁר־תֵּדַ֗ע</span>​<span class='lvl_3'>כִּֽי־לֹא־עֵ֤ץ מַֽאֲכָל֙</span> ה֔וּא</span>​<span class='lvl_2'>אֹת֥וֹ תַשְׁחִ֖ית</span> וְכָרָ֑תָּ</span>​<span class='lvl_1'><span class='lvl_2'><span class='lvl_3'>וּבָנִ֣יתָ מָצ֗וֹר</span>​<span class='lvl_3'>עַל־הָעִיר֙</span>​<span class='lvl_3'>אֲשֶׁר־הִ֨וא עֹשָׂ֧ה עִמְּךָ֛</span> מִלְחָמָ֖ה</span> עַ֥ד רִדְתָּֽהּ׃</span>        פ<br/>
</span>
<span class='posuk'>
<span class='chapverse'>כא(א)</span><span class='lvl_1 first'><span class='lvl_2'><span class='lvl_3'>כִּֽי־יִמָּצֵ֣א חָלָ֗ל</span>​<span class='lvl_3'>בָּֽאֲדָמָה֙</span>​<span class='lvl_3'><span class='lvl_4'>אֲשֶׁר֩ יְהוָ֨ה אֱלֹהֶ֜יךָ</span> נֹתֵ֤ן לְךָ֙</span> לְרִשְׁתָּ֔הּ</span>​<span class='lvl_2'>נֹפֵ֖ל</span> בַּשָּׂדֶ֑ה</span>​<span class='lvl_1'><span class='lvl_2'>לֹ֥א נוֹדַ֖ע</span> מִ֥י הִכָּֽהוּ׃</span>
</span>
<span class='posuk'>
<span class='chapverse'>כא(ב)</span><span class='lvl_1 first'><span class='lvl_2'>וְיָֽצְא֥וּ זְקֵנֶ֖יךָ</span> וְשֹֽׁפְטֶ֑יךָ</span>​<span class='lvl_1'><span class='lvl_2'><span class='lvl_3'>וּמָֽדְדוּ֙</span> אֶל־הֶ֣עָרִ֔ים</span>​<span class='lvl_2'>אֲשֶׁ֖ר</span> סְבִיבֹ֥ת הֶֽחָלָֽל׃</span>
</span>
<span class='posuk'>
<span class='chapverse'>כא(ג)</span><span class='lvl_1 first'><span class='lvl_2'>וְהָיָ֣ה הָעִ֔יר</span>​<span class='lvl_2'>הַקְּרֹבָ֖ה</span> אֶל־הֶֽחָלָ֑ל</span>​<span class='lvl_1'><span class='lvl_2'><span class='lvl_3'><span class='lvl_4'>וְלָֽקְח֡וּ</span>​<span class='lvl_4'>זִקְנֵי֩ הָעִ֨יר הַהִ֜וא</span> עֶגְלַ֣ת בָּקָ֗ר</span>​<span class='lvl_3'>אֲשֶׁ֤ר לֹֽא־עֻבַּד֙</span> בָּ֔הּ</span>​<span class='lvl_2'>אֲשֶׁ֥ר לֹֽא־מָשְׁכָ֖ה</span> בְּעֹֽל׃</span>
</span>
<span class='posuk'>
<span class='chapverse'>כא(ד)</span><span class='lvl_1 first'><span class='lvl_2'><span class='lvl_3'><span class='lvl_4'>וְהוֹרִ֡דוּ</span> זִקְנֵי֩ הָעִ֨יר הַהִ֤וא אֶת־הָֽעֶגְלָה֙</span> אֶל־נַ֣חַל אֵיתָ֔ן</span>​<span class='lvl_2'><span class='lvl_3'>אֲשֶׁ֛ר</span> לֹֽא־יֵעָבֵ֥ד בּ֖וֹ</span> וְלֹ֣א יִזָּרֵ֑עַ</span>​<span class='lvl_1'><span class='lvl_2'>וְעָֽרְפוּ־שָׁ֥ם אֶת־הָֽעֶגְלָ֖ה</span> בַּנָּֽחַל׃</span>
</span>
<span class='posuk'>
<span class='chapverse'>כא(ה)</span><span class='lvl_1 first'><span class='lvl_2'><span class='lvl_3'>וְנִגְּשׁ֣וּ הַכֹּֽהֲנִים֘</span> בְּנֵ֣י לֵוִי֒</span>​<span class='lvl_2'><span class='lvl_3'>כִּ֣י בָ֗ם</span>​<span class='lvl_3'><span class='lvl_4'>בָּחַ֞ר</span> יְהוָ֤ה אֱלֹהֶ֨יךָ֙</span> לְשָׁ֣רְת֔וֹ</span>​<span class='lvl_2'>וּלְבָרֵ֖ךְ</span> בְּשֵׁ֣ם יְהוָ֑ה</span>​<span class='lvl_1'><span class='lvl_2'>וְעַל־פִּיהֶ֥ם יִֽהְיֶ֖ה</span> כָּל־רִ֥יב וְכָל־נָֽגַע׃</span>
</span>
<span class='posuk'>
<span class='chapverse'>כא(ו)</span><span class='lvl_1 first'><span class='lvl_2'><span class='lvl_3'>וְכֹ֗ל</span>​<span class='lvl_3'>זִקְנֵי֙</span> הָעִ֣יר הַהִ֔וא</span>​<span class='lvl_2'>הַקְּרֹבִ֖ים</span> אֶל־הֶֽחָלָ֑ל</span>​<span class='lvl_1'><span class='lvl_2'><span class='lvl_3'>יִרְחֲצוּ֙</span> אֶת־יְדֵיהֶ֔ם</span>​<span class='lvl_2'>עַל־הָֽעֶגְלָ֖ה</span> הָֽעֲרוּפָ֥ה בַנָּֽחַל׃</span>
</span>
<span class='posuk'>
<span class='chapverse'>כא(ז)</span><span class='lvl_1 first'><span class='lvl_2'>וְעָנ֖וּ</span> וְאָֽמְר֑וּ</span>​<span class='lvl_1'><span class='lvl_2'><span class='lvl_3'>יָדֵ֗ינוּ</span>​<span class='lvl_3'>לֹ֤א שָֽׁפְכוּ֙ [שפכה]</span> אֶת־הַדָּ֣ם הַזֶּ֔ה</span>​<span class='lvl_2'>וְעֵינֵ֖ינוּ</span> לֹ֥א רָאֽוּ׃</span>
</span>
<span class='posuk'>
<span class='chapverse'>כא(ח)</span><span class='lvl_1 first'><span class='lvl_2'><span class='lvl_3'>כַּפֵּר֩ לְעַמְּךָ֨ יִשְׂרָאֵ֤ל אֲשֶׁר־פָּדִ֨יתָ֙</span> יְהוָ֔ה</span>​<span class='lvl_2'><span class='lvl_3'>וְאַל־תִּתֵּן֙</span> דָּ֣ם נָקִ֔י</span>​<span class='lvl_2'>בְּקֶ֖רֶב</span> עַמְּךָ֣ יִשְׂרָאֵ֑ל</span>​<span class='lvl_1'><span class='lvl_2'>וְנִכַּפֵּ֥ר לָהֶ֖ם</span> הַדָּֽם׃</span>
</span>
<span class='posuk'>
<span class='chapverse'>כא(ט)</span><span class='lvl_1 first'><span class='lvl_2'><span class='lvl_3'>וְאַתָּ֗ה</span>​<span class='lvl_3'>תְּבַעֵ֛ר</span> הַדָּ֥ם הַנָּקִ֖י</span> מִקִּרְבֶּ֑ךָ</span>​<span class='lvl_1'><span class='lvl_2'>כִּֽי־תַעֲשֶׂ֥ה הַיָּשָׁ֖ר</span> בְּעֵינֵ֥י יְהוָֽה׃</span>        ס       
</span>
</div>
</div>
</body>
</html>