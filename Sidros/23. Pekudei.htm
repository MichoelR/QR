
<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="includes\c.css" TYPE="text/css">
<title>Pekudei</title>
</head>
<body>
<div class='sefer'>
<h2 class='ivr'>שמות</h2>
<h3 class='ivr'>Parshas Pekudei</h3>
<div class='noshira'>
<span class='posuk'>
<span class='chapverse'>לח(כא)</span><span class='lvl_1 first'><span class='lvl_2'><span class='lvl_3'>אֵ֣לֶּה פְקוּדֵ֤י הַמִּשְׁכָּן֙</span> מִשְׁכַּ֣ן הָֽעֵדֻ֔ת</span>​<span class='lvl_2'>אֲשֶׁ֥ר פֻּקַּ֖ד</span> עַל־פִּ֣י מֹשֶׁ֑ה</span>​<span class='lvl_1'><span class='lvl_2'><span class='lvl_3'>עֲבֹדַת֙</span> הַלְוִיִּ֔ם</span>​<span class='lvl_2'><span class='lvl_3'>בְּיַד֙</span> אִֽיתָמָ֔ר</span>​<span class='lvl_2'>בֶּֽן־אַהֲרֹ֖ן</span> הַכֹּהֵֽן׃</span>
</span>
<span class='posuk'>
<span class='chapverse'>לח(כב)</span><span class='lvl_1 first'><span class='lvl_2'><span class='lvl_3'>וּבְצַלְאֵ֛ל</span> בֶּן־אוּרִ֥י בֶן־ח֖וּר</span> לְמַטֵּ֣ה יְהוּדָ֑ה</span>​<span class='lvl_1'><span class='lvl_2'>עָשָׂ֕ה</span>​<span class='lvl_2'><span class='lvl_3'>אֵ֛ת</span> כָּל־אֲשֶׁר־צִוָּ֥ה יְהוָ֖ה</span> אֶת־מֹשֶֽׁה׃</span>
</span>
<span class='posuk'>
<span class='chapverse'>לח(כג)</span><span class='lvl_1 first'><span class='lvl_2'><span class='lvl_3'>וְאִתּ֗וֹ</span>​<span class='lvl_3'><span class='lvl_4'>אָֽהֳלִיאָ֞ב</span> בֶּן־אֲחִֽיסָמָ֛ךְ</span> לְמַטֵּה־דָ֖ן</span> חָרָ֣שׁ וְחֹשֵׁ֑ב</span>​<span class='lvl_1'><span class='lvl_2'><span class='lvl_3'>וְרֹקֵ֗ם</span>​<span class='lvl_3'>בַּתְּכֵ֨לֶת֙</span> וּבָֽאַרְגָּמָ֔ן</span>​<span class='lvl_2'>וּבְתוֹלַ֥עַת הַשָּׁנִ֖י</span> וּבַשֵּֽׁשׁ׃</span>        ס       
</span>
<span class='posuk'>
<span class='chapverse'>לח(כד)</span><span class='lvl_1 first'><span class='lvl_2'><span class='lvl_3'>כָּל־הַזָּהָ֗ב</span>​<span class='lvl_3'>הֶֽעָשׂוּי֙</span> לַמְּלָאכָ֔ה</span>​<span class='lvl_2'>בְּכֹ֖ל</span> מְלֶ֣אכֶת הַקֹּ֑דֶשׁ</span>​<span class='lvl_1'><span class='lvl_2'><span class='lvl_3'>וַיְהִ֣י ׀ זְהַ֣ב הַתְּנוּפָ֗ה</span>​<span class='lvl_3'>תֵּ֤שַׁע וְעֶשְׂרִים֙</span> כִּכָּ֔ר</span>​<span class='lvl_2'><span class='lvl_3'>וּשְׁבַ֨ע מֵא֧וֹת וּשְׁלֹשִׁ֛ים</span> שֶׁ֖קֶל</span> בְּשֶׁ֥קֶל הַקֹּֽדֶשׁ׃</span>
</span>
<span class='posuk'>
<span class='chapverse'>לח(כה)</span><span class='lvl_1 first'><span class='lvl_2'><span class='lvl_3'>וְכֶ֛סֶף</span> פְּקוּדֵ֥י הָֽעֵדָ֖ה</span> מְאַ֣ת כִּכָּ֑ר</span>​<span class='lvl_1'><span class='lvl_2'><span class='lvl_3'><span class='lvl_4'>וְאֶלֶף֩ וּשְׁבַ֨ע מֵא֜וֹת</span> וַֽחֲמִשָּׁ֧ה וְשִׁבְעִ֛ים</span> שֶׁ֖קֶל</span> בְּשֶׁ֥קֶל הַקֹּֽדֶשׁ׃</span>
</span>
<span class='posuk'>
<span class='chapverse'>לח(כו)</span><span class='lvl_1 first'><span class='lvl_2'><span class='lvl_3'>בֶּ֚קַע</span> לַגֻּלְגֹּ֔לֶת</span>​<span class='lvl_2'>מַֽחֲצִ֥ית הַשֶּׁ֖קֶל</span> בְּשֶׁ֣קֶל הַקֹּ֑דֶשׁ</span>​<span class='lvl_1'><span class='lvl_2'><span class='lvl_3'><span class='lvl_4'>לְכֹ֨ל הָֽעֹבֵ֜ר</span> עַל־הַפְּקֻדִ֗ים</span>​<span class='lvl_3'>מִבֶּ֨ן עֶשְׂרִ֤ים שָׁנָה֙</span> וָמַ֔עְלָה</span>​<span class='lvl_2'><span class='lvl_3'>לְשֵׁשׁ־מֵא֥וֹת אֶ֨לֶף֙</span> וּשְׁלֹ֣שֶׁת אֲלָפִ֔ים</span>​<span class='lvl_2'>וַֽחֲמֵ֥שׁ מֵא֖וֹת</span> וַֽחֲמִשִּֽׁים׃</span>
</span>
<span class='posuk'>
<span class='chapverse'>לח(כז)</span><span class='lvl_1 first'><span class='lvl_2'><span class='lvl_3'>וַיְהִ֗י</span>​<span class='lvl_3'>מְאַת֙</span> כִּכַּ֣ר הַכֶּ֔סֶף</span>​<span class='lvl_2'><span class='lvl_3'>לָצֶ֗קֶת</span>​<span class='lvl_3'>אֵ֚ת</span> אַדְנֵ֣י הַקֹּ֔דֶשׁ</span>​<span class='lvl_2'>וְאֵ֖ת</span> אַדְנֵ֣י הַפָּרֹ֑כֶת</span>​<span class='lvl_1'><span class='lvl_2'><span class='lvl_3'>מְאַ֧ת אֲדָנִ֛ים</span> לִמְאַ֥ת הַכִּכָּ֖ר</span> כִּכָּ֥ר לָאָֽדֶן׃</span>
</span>
<span class='posuk'>
<span class='chapverse'>לח(כח)</span><span class='lvl_1 first'><span class='lvl_2'><span class='lvl_3'><span class='lvl_4'>וְאֶת־הָאֶ֜לֶף</span> וּשְׁבַ֤ע הַמֵּאוֹת֙</span> וַֽחֲמִשָּׁ֣ה וְשִׁבְעִ֔ים</span>​<span class='lvl_2'>עָשָׂ֥ה וָוִ֖ים</span> לָֽעַמּוּדִ֑ים</span>​<span class='lvl_1'><span class='lvl_2'>וְצִפָּ֥ה רָֽאשֵׁיהֶ֖ם</span> וְחִשַּׁ֥ק אֹתָֽם׃</span>
</span>
<span class='posuk'>
<span class='chapverse'>לח(כט)</span><span class='lvl_1 first'><span class='lvl_2'>וּנְחֹ֥שֶׁת הַתְּנוּפָ֖ה</span> שִׁבְעִ֣ים כִּכָּ֑ר</span>​<span class='lvl_1'><span class='lvl_2'>וְאַלְפַּ֥יִם וְאַרְבַּע־מֵא֖וֹת</span> שָֽׁקֶל׃</span>
</span>
<span class='posuk'>
<span class='chapverse'>לח(ל)</span><span class='lvl_1 first'><span class='lvl_2'><span class='lvl_3'>וַיַּ֣עַשׂ בָּ֗הּ</span>​<span class='lvl_3'>אֶת־אַדְנֵי֙</span>​<span class='lvl_3'>פֶּ֚תַח</span> אֹ֣הֶל מוֹעֵ֔ד</span>​<span class='lvl_2'><span class='lvl_3'>וְאֵת֙</span> מִזְבַּ֣ח הַנְּחֹ֔שֶׁת</span>​<span class='lvl_2'>וְאֶת־מִכְבַּ֥ר הַנְּחֹ֖שֶׁת</span> אֲשֶׁר־ל֑וֹ</span>​<span class='lvl_1'><span class='lvl_2'>וְאֵ֖ת</span> כָּל־כְּלֵ֥י הַמִּזְבֵּֽחַ׃</span>
</span>
<span class='posuk'>
<span class='chapverse'>לח(לא)</span><span class='lvl_1 first'><span class='lvl_2'><span class='lvl_3'>וְאֶת־אַדְנֵ֤י הֶֽחָצֵר֙</span> סָבִ֔יב</span>​<span class='lvl_2'>וְאֶת־אַדְנֵ֖י</span> שַׁ֣עַר הֶֽחָצֵ֑ר</span>​<span class='lvl_1'><span class='lvl_2'><span class='lvl_3'>וְאֵ֨ת כָּל־יִתְדֹ֧ת הַמִּשְׁכָּ֛ן</span> וְאֶת־כָּל־יִתְדֹ֥ת הֶֽחָצֵ֖ר</span> סָבִֽיב׃</span>
</span>
<span class='posuk'>
<span class='chapverse'>לט(א)</span><span class='lvl_1 first'><span class='lvl_2'><span class='lvl_3'>וּמִן־הַתְּכֵ֤לֶת וְהָֽאַרְגָּמָן֙</span> וְתוֹלַ֣עַת הַשָּׁנִ֔י</span>​<span class='lvl_2'>עָשׂ֥וּ בִגְדֵי־שְׂרָ֖ד</span> לְשָׁרֵ֣ת בַּקֹּ֑דֶשׁ</span>​<span class='lvl_1'><span class='lvl_2'><span class='lvl_3'><span class='lvl_4'>וַֽיַּעֲשׂ֞וּ</span> אֶת־בִּגְדֵ֤י הַקֹּ֨דֶשׁ֙</span> אֲשֶׁ֣ר לְאַֽהֲרֹ֔ן</span>​<span class='lvl_2'><span class='lvl_3'>כַּֽאֲשֶׁ֛ר</span> צִוָּ֥ה יְהוָ֖ה</span> אֶת־מֹשֶֽׁה׃</span>        פ<br/>
</span>
<span class='posuk'>
<span class='chapverse'>לט(ב)</span><span class='lvl_1 first'><span class='lvl_2'>וַיַּ֖עַשׂ</span> אֶת־הָֽאֵפֹ֑ד</span>​<span class='lvl_1'><span class='lvl_2'><span class='lvl_3'>זָהָ֗ב</span>​<span class='lvl_3'>תְּכֵ֧לֶת וְאַרְגָּמָ֛ן</span> וְתוֹלַ֥עַת שָׁנִ֖י</span> וְשֵׁ֥שׁ מָשְׁזָֽר׃</span>
</span>
<span class='posuk'>
<span class='chapverse'>לט(ג)</span><span class='lvl_1 first'><span class='lvl_2'><span class='lvl_3'><span class='lvl_4'>וַֽיְרַקְּע֞וּ</span> אֶת־פַּחֵ֣י הַזָּהָב֘</span> וְקִצֵּ֣ץ פְּתִילִם֒</span>​<span class='lvl_2'><span class='lvl_3'>לַֽעֲשׂ֗וֹת</span>​<span class='lvl_3'>בְּת֤וֹךְ הַתְּכֵ֨לֶת֙</span> וּבְת֣וֹךְ הָֽאַרְגָּמָ֔ן</span>​<span class='lvl_2'><span class='lvl_3'>וּבְת֛וֹךְ</span> תּוֹלַ֥עַת הַשָּׁנִ֖י</span> וּבְת֣וֹךְ הַשֵּׁ֑שׁ</span>​<span class='lvl_1'><span class='lvl_2'>מַֽעֲשֵׂ֖ה</span> חֹשֵֽׁב׃</span>
</span>
<span class='posuk'>
<span class='chapverse'>לט(ד)</span><span class='lvl_1 first'><span class='lvl_2'>כְּתֵפֹ֥ת עָֽשׂוּ־ל֖וֹ</span> חֹֽבְרֹ֑ת</span>​<span class='lvl_1'><span class='lvl_2'>עַל־שְׁנֵ֥י קְצוֹתָ֖יו [קצוותו]</span> חֻבָּֽר׃</span>
</span>
<span class='posuk'>
<span class='chapverse'>לט(ה)</span><span class='lvl_1 first'><span class='lvl_2'><span class='lvl_3'><span class='lvl_4'>וְחֵ֨שֶׁב אֲפֻדָּת֜וֹ</span> אֲשֶׁ֣ר עָלָ֗יו</span>​<span class='lvl_3'>מִמֶּ֣נּוּ הוּא֘</span> כְּמַֽעֲשֵׂהוּ֒</span>​<span class='lvl_2'><span class='lvl_3'>זָהָ֗ב</span>​<span class='lvl_3'>תְּכֵ֧לֶת וְאַרְגָּמָ֛ן</span> וְתוֹלַ֥עַת שָׁנִ֖י</span> וְשֵׁ֣שׁ מָשְׁזָ֑ר</span>​<span class='lvl_1'><span class='lvl_2'><span class='lvl_3'>כַּֽאֲשֶׁ֛ר</span> צִוָּ֥ה יְהוָ֖ה</span> אֶת־מֹשֶֽׁה׃</span>        ס       
</span>
<span class='posuk'>
<span class='chapverse'>לט(ו)</span><span class='lvl_1 first'><span class='lvl_2'><span class='lvl_3'>וַֽיַּעֲשׂוּ֙</span> אֶת־אַבְנֵ֣י הַשֹּׁ֔הַם</span>​<span class='lvl_2'>מֻֽסַבֹּ֖ת</span> מִשְׁבְּצֹ֣ת זָהָ֑ב</span>​<span class='lvl_1'><span class='lvl_2'><span class='lvl_3'>מְפֻתָּחֹת֙</span> פִּתּוּחֵ֣י חוֹתָ֔ם</span>​<span class='lvl_2'>עַל־שְׁמ֖וֹת</span> בְּנֵ֥י יִשְׂרָאֵֽל׃</span>
</span>
<span class='posuk'>
<span class='chapverse'>לט(ז)</span><span class='lvl_1 first'><span class='lvl_2'><span class='lvl_3'>וַיָּ֣שֶׂם אֹתָ֗ם</span>​<span class='lvl_3'>עַ֚ל</span> כִּתְפֹ֣ת הָֽאֵפֹ֔ד</span>​<span class='lvl_2'>אַבְנֵ֥י זִכָּר֖וֹן</span> לִבְנֵ֣י יִשְׂרָאֵ֑ל</span>​<span class='lvl_1'><span class='lvl_2'><span class='lvl_3'>כַּֽאֲשֶׁ֛ר</span> צִוָּ֥ה יְהוָ֖ה</span> אֶת־מֹשֶֽׁה׃</span>        פ<br/>
</span>
<span class='posuk'>
<span class='chapverse'>לט(ח)</span><span class='lvl_1 first'><span class='lvl_2'><span class='lvl_3'>וַיַּ֧עַשׂ אֶת־הַחֹ֛שֶׁן</span> מַֽעֲשֵׂ֥ה חֹשֵׁ֖ב</span> כְּמַֽעֲשֵׂ֣ה אֵפֹ֑ד</span>​<span class='lvl_1'><span class='lvl_2'><span class='lvl_3'>זָהָ֗ב</span>​<span class='lvl_3'>תְּכֵ֧לֶת וְאַרְגָּמָ֛ן</span> וְתוֹלַ֥עַת שָׁנִ֖י</span> וְשֵׁ֥שׁ מָשְׁזָֽר׃</span>
</span>
<span class='posuk'>
<span class='chapverse'>לט(ט)</span><span class='lvl_1 first'><span class='lvl_2'><span class='lvl_3'>רָב֧וּעַ הָיָ֛ה</span> כָּפ֖וּל</span> עָשׂ֣וּ אֶת־הַחֹ֑שֶׁן</span>​<span class='lvl_1'><span class='lvl_2'><span class='lvl_3'>זֶ֧רֶת אָרְכּ֛וֹ</span> וְזֶ֥רֶת רָחְבּ֖וֹ</span> כָּפֽוּל׃</span>
</span>
<span class='posuk'>
<span class='chapverse'>לט(י)</span><span class='lvl_1 first'><span class='lvl_2'>וַיְמַ֨לְאוּ־ב֔וֹ</span>​<span class='lvl_2'>אַרְבָּעָ֖ה</span> ט֣וּרֵי אָ֑בֶן</span>​<span class='lvl_1'><span class='lvl_2'><span class='lvl_3'>ט֗וּר</span>​<span class='lvl_3'>אֹ֤דֶם פִּטְדָה֙</span> וּבָרֶ֔קֶת</span>​<span class='lvl_2'>הַטּ֖וּר</span> הָֽאֶחָֽד׃</span>
</span>
<span class='posuk'>
<span class='chapverse'>לט(יא)</span><span class='lvl_1 first'><span class='lvl_2'>וְהַטּ֖וּר</span> הַשֵּׁנִ֑י</span>​<span class='lvl_1'><span class='lvl_2'>נֹ֥פֶךְ סַפִּ֖יר</span> וְיָֽהֲלֹֽם׃</span>
</span>
<span class='posuk'>
<span class='chapverse'>לט(יב)</span><span class='lvl_1 first'><span class='lvl_2'>וְהַטּ֖וּר</span> הַשְּׁלִישִׁ֑י</span>​<span class='lvl_1'><span class='lvl_2'>לֶ֥שֶׁם שְׁב֖וֹ</span> וְאַחְלָֽמָה׃</span>
</span>
<span class='posuk'>
<span class='chapverse'>לט(יג)</span><span class='lvl_1 first'><span class='lvl_2'><span class='lvl_3'>וְהַטּוּר֙</span> הָֽרְבִיעִ֔י</span>​<span class='lvl_2'>תַּרְשִׁ֥ישׁ שֹׁ֖הַם</span> וְיָֽשְׁפֵ֑ה</span>​<span class='lvl_1'><span class='lvl_2'><span class='lvl_3'>מֽוּסַבֹּ֛ת</span> מִשְׁבְּצֹ֥ת זָהָ֖ב</span> בְּמִלֻּֽאֹתָֽם׃</span>
</span>
<span class='posuk'>
<span class='chapverse'>לט(יד)</span><span class='lvl_1 first'><span class='lvl_2'><span class='lvl_3'><span class='lvl_4'>וְ֠הָֽאֲבָנִים</span> עַל־שְׁמֹ֨ת בְּנֵֽי־יִשְׂרָאֵ֥ל הֵ֛נָּה</span> שְׁתֵּ֥ים עֶשְׂרֵ֖ה</span> עַל־שְׁמֹתָ֑ם</span>​<span class='lvl_1'><span class='lvl_2'><span class='lvl_3'>פִּתּוּחֵ֤י חֹתָם֙</span> אִ֣ישׁ עַל־שְׁמ֔וֹ</span>​<span class='lvl_2'>לִשְׁנֵ֥ים עָשָׂ֖ר</span> שָֽׁבֶט׃</span>
</span>
<span class='posuk'>
<span class='chapverse'>לט(טו)</span><span class='lvl_1 first'><span class='lvl_2'><span class='lvl_3'>וַיַּֽעֲשׂ֧וּ עַל־הַחֹ֛שֶׁן</span> שַׁרְשְׁרֹ֥ת גַּבְלֻ֖ת</span> מַֽעֲשֵׂ֣ה עֲבֹ֑ת</span>​<span class='lvl_1'><span class='lvl_2'>זָהָ֖ב</span> טָהֽוֹר׃</span>
</span>
<span class='posuk'>
<span class='chapverse'>לט(טז)</span><span class='lvl_1 first'><span class='lvl_2'><span class='lvl_3'>וַֽיַּעֲשׂ֗וּ</span>​<span class='lvl_3'>שְׁתֵּי֙</span> מִשְׁבְּצֹ֣ת זָהָ֔ב</span>​<span class='lvl_2'>וּשְׁתֵּ֖י</span> טַבְּעֹ֣ת זָהָ֑ב</span>​<span class='lvl_1'><span class='lvl_2'><span class='lvl_3'>וַֽיִּתְּנ֗וּ</span>​<span class='lvl_3'>אֶת־שְׁתֵּי֙</span> הַטַּבָּעֹ֔ת</span>​<span class='lvl_2'>עַל־שְׁנֵ֖י</span> קְצ֥וֹת הַחֹֽשֶׁן׃</span>
</span>
<span class='posuk'>
<span class='chapverse'>לט(יז)</span><span class='lvl_1 first'><span class='lvl_2'><span class='lvl_3'>וַֽיִּתְּנ֗וּ</span>​<span class='lvl_3'>שְׁתֵּי֙</span> הָֽעֲבֹתֹ֣ת הַזָּהָ֔ב</span>​<span class='lvl_2'>עַל־שְׁתֵּ֖י</span> הַטַּבָּעֹ֑ת</span>​<span class='lvl_1'><span class='lvl_2'>עַל־קְצ֖וֹת</span> הַחֹֽשֶׁן׃</span>
</span>
<span class='posuk'>
<span class='chapverse'>לט(יח)</span><span class='lvl_1 first'><span class='lvl_2'><span class='lvl_3'>וְאֵ֨ת שְׁתֵּ֤י קְצוֹת֙</span> שְׁתֵּ֣י הָֽעֲבֹתֹ֔ת</span>​<span class='lvl_2'>נָֽתְנ֖וּ</span> עַל־שְׁתֵּ֣י הַֽמִּשְׁבְּצֹ֑ת</span>​<span class='lvl_1'><span class='lvl_2'><span class='lvl_3'>וַֽיִּתְּנֻ֛ם</span> עַל־כִּתְפֹ֥ת הָֽאֵפֹ֖ד</span> אֶל־מ֥וּל פָּנָֽיו׃</span>
</span>
<span class='posuk'>
<span class='chapverse'>לט(יט)</span><span class='lvl_1 first'><span class='lvl_2'><span class='lvl_3'>וַֽיַּעֲשׂ֗וּ</span>​<span class='lvl_3'>שְׁתֵּי֙</span> טַבְּעֹ֣ת זָהָ֔ב</span>​<span class='lvl_2'>וַיָּשִׂ֕ימוּ</span>​<span class='lvl_2'>עַל־שְׁנֵ֖י</span> קְצ֣וֹת הַחֹ֑שֶׁן</span>​<span class='lvl_1'><span class='lvl_2'>עַל־שְׂפָת֕וֹ</span>​<span class='lvl_2'><span class='lvl_3'>אֲשֶׁ֛ר</span> אֶל־עֵ֥בֶר הָֽאֵפֹ֖ד</span> בָּֽיְתָה׃</span>
</span>
<span class='posuk'>
<span class='chapverse'>לט(כ)</span><span class='lvl_1 first'><span class='lvl_2'><span class='lvl_3'>וַֽיַּעֲשׂוּ֘</span> שְׁתֵּ֣י טַבְּעֹ֣ת זָהָב֒</span>​<span class='lvl_2'><span class='lvl_3'><span class='lvl_4'>וַֽיִּתְּנֻ֡ם</span> עַל־שְׁתֵּי֩ כִתְפֹ֨ת הָֽאֵפֹ֤ד מִלְּמַ֨טָּה֙</span> מִמּ֣וּל פָּנָ֔יו</span>​<span class='lvl_2'>לְעֻמַּ֖ת</span> מַחְבַּרְתּ֑וֹ</span>​<span class='lvl_1'><span class='lvl_2'>מִמַּ֕עַל</span>​<span class='lvl_2'>לְחֵ֖שֶׁב</span> הָֽאֵפֹֽד׃</span>
</span>
<span class='posuk'>
<span class='chapverse'>לט(כא)</span><span class='lvl_1 first'><span class='lvl_2'><span class='lvl_3'><span class='lvl_4'>וַיִּרְכְּס֣וּ אֶת־הַחֹ֡שֶׁן</span>​<span class='lvl_4'>מִטַּבְּעֹתָיו֩ אֶל־טַבְּעֹ֨ת הָֽאֵפֹ֜ד</span> בִּפְתִ֣יל תְּכֵ֗לֶת</span>​<span class='lvl_3'>לִֽהְיֹת֙</span> עַל־חֵ֣שֶׁב הָֽאֵפֹ֔ד</span>​<span class='lvl_2'>וְלֹֽא־יִזַּ֣ח הַחֹ֔שֶׁן</span>​<span class='lvl_2'>מֵעַ֖ל</span> הָֽאֵפֹ֑ד</span>​<span class='lvl_1'><span class='lvl_2'><span class='lvl_3'>כַּֽאֲשֶׁ֛ר</span> צִוָּ֥ה יְהוָ֖ה</span> אֶת־מֹשֶֽׁה׃</span>        פ<br/>
</span>
<span class='posuk'>
<span class='chapverse'>לט(כב)</span><span class='lvl_1 first'><span class='lvl_2'><span class='lvl_3'>וַיַּ֛עַשׂ</span> אֶת־מְעִ֥יל הָֽאֵפֹ֖ד</span> מַֽעֲשֵׂ֣ה אֹרֵ֑ג</span>​<span class='lvl_1'><span class='lvl_2'>כְּלִ֖יל</span> תְּכֵֽלֶת׃</span>
</span>
<span class='posuk'>
<span class='chapverse'>לט(כג)</span><span class='lvl_1 first'><span class='lvl_2'>וּפִֽי־הַמְּעִ֥יל בְּתוֹכ֖וֹ</span> כְּפִ֣י תַחְרָ֑א</span>​<span class='lvl_1'><span class='lvl_2'><span class='lvl_3'>שָׂפָ֥ה לְפִ֛יו</span> סָבִ֖יב</span> לֹ֥א יִקָּרֵֽעַ׃</span>
</span>
<span class='posuk'>
<span class='chapverse'>לט(כד)</span><span class='lvl_1 first'><span class='lvl_2'><span class='lvl_3'>וַֽיַּעֲשׂוּ֙</span> עַל־שׁוּלֵ֣י הַמְּעִ֔יל</span>​<span class='lvl_2'>רִמּוֹנֵ֕י</span>​<span class='lvl_2'>תְּכֵ֥לֶת וְאַרְגָּמָ֖ן</span> וְתוֹלַ֣עַת שָׁנִ֑י</span>​<span class='lvl_1'>מָשְׁזָֽר׃</span>
</span>
<span class='posuk'>
<span class='chapverse'>לט(כה)</span><span class='lvl_1 first'><span class='lvl_2'>וַיַּֽעֲשׂ֥וּ פַֽעֲמֹנֵ֖י</span> זָהָ֣ב טָה֑וֹר</span>​<span class='lvl_1'><span class='lvl_2'><span class='lvl_3'><span class='lvl_4'>וַיִּתְּנ֨וּ אֶת־הַפַּֽעֲמֹנִ֜ים</span> בְּת֣וֹךְ הָֽרִמֹּנִ֗ים</span>​<span class='lvl_3'>עַל־שׁוּלֵ֤י הַמְּעִיל֙</span> סָבִ֔יב</span>​<span class='lvl_2'>בְּת֖וֹךְ</span> הָֽרִמֹּנִֽים׃</span>
</span>
<span class='posuk'>
<span class='chapverse'>לט(כו)</span><span class='lvl_1 first'><span class='lvl_2'><span class='lvl_3'>פַּֽעֲמֹ֤ן וְרִמֹּן֙</span> פַּֽעֲמֹ֣ן וְרִמֹּ֔ן</span>​<span class='lvl_2'>עַל־שׁוּלֵ֥י הַמְּעִ֖יל</span> סָבִ֑יב</span>​<span class='lvl_1'><span class='lvl_2'>לְשָׁרֵ֕ת</span>​<span class='lvl_2'><span class='lvl_3'>כַּֽאֲשֶׁ֛ר</span> צִוָּ֥ה יְהוָ֖ה</span> אֶת־מֹשֶֽׁה׃</span>        ס       
</span>
<span class='posuk'>
<span class='chapverse'>לט(כז)</span><span class='lvl_1 first'><span class='lvl_2'><span class='lvl_3'>וַֽיַּעֲשׂ֛וּ</span> אֶת־הַכָּתְנֹ֥ת שֵׁ֖שׁ</span> מַֽעֲשֵׂ֣ה אֹרֵ֑ג</span>​<span class='lvl_1'><span class='lvl_2'>לְאַֽהֲרֹ֖ן</span> וּלְבָנָֽיו׃</span>
</span>
<span class='posuk'>
<span class='chapverse'>לט(כח)</span><span class='lvl_1 first'><span class='lvl_2'><span class='lvl_3'>וְאֵת֙</span> הַמִּצְנֶ֣פֶת שֵׁ֔שׁ</span>​<span class='lvl_2'>וְאֶת־פַּֽאֲרֵ֥י הַמִּגְבָּעֹ֖ת</span> שֵׁ֑שׁ</span>​<span class='lvl_1'><span class='lvl_2'>וְאֶת־מִכְנְסֵ֥י הַבָּ֖ד</span> שֵׁ֥שׁ מָשְׁזָֽר׃</span>
</span>
<span class='posuk'>
<span class='chapverse'>לט(כט)</span><span class='lvl_1 first'><span class='lvl_2'><span class='lvl_3'><span class='lvl_4'>וְֽאֶת־הָאַבְנֵ֞ט</span> שֵׁ֣שׁ מָשְׁזָ֗ר</span>​<span class='lvl_3'>וּתְכֵ֧לֶת וְאַרְגָּמָ֛ן</span> וְתוֹלַ֥עַת שָׁנִ֖י</span> מַֽעֲשֵׂ֣ה רֹקֵ֑ם</span>​<span class='lvl_1'><span class='lvl_2'><span class='lvl_3'>כַּֽאֲשֶׁ֛ר</span> צִוָּ֥ה יְהוָ֖ה</span> אֶת־מֹשֶֽׁה׃</span>        ס       
</span>
<span class='posuk'>
<span class='chapverse'>לט(ל)</span><span class='lvl_1 first'><span class='lvl_2'><span class='lvl_3'>וַֽיַּעֲשׂ֛וּ</span> אֶת־צִ֥יץ נֵֽזֶר־הַקֹּ֖דֶשׁ</span> זָהָ֣ב טָה֑וֹר</span>​<span class='lvl_1'><span class='lvl_2'><span class='lvl_3'>וַיִּכְתְּב֣וּ עָלָ֗יו</span>​<span class='lvl_3'>מִכְתַּב֙</span> פִּתּוּחֵ֣י חוֹתָ֔ם</span>​<span class='lvl_2'>קֹ֖דֶשׁ</span> לַֽיהוָֽה׃</span>
</span>
<span class='posuk'>
<span class='chapverse'>לט(לא)</span><span class='lvl_1 first'><span class='lvl_2'><span class='lvl_3'>וַיִּתְּנ֤וּ עָלָיו֙</span> פְּתִ֣יל תְּכֵ֔לֶת</span>​<span class='lvl_2'>לָתֵ֥ת עַל־הַמִּצְנֶ֖פֶת</span> מִלְמָ֑עְלָה</span>​<span class='lvl_1'><span class='lvl_2'><span class='lvl_3'>כַּֽאֲשֶׁ֛ר</span> צִוָּ֥ה יְהוָ֖ה</span> אֶת־מֹשֶֽׁה׃</span>        ס       
</span>
<span class='posuk'>
<span class='chapverse'>לט(לב)</span><span class='lvl_1 first'><span class='lvl_2'>וַתֵּ֕כֶל</span>​<span class='lvl_2'>כָּל־עֲבֹדַ֕ת</span>​<span class='lvl_2'>מִשְׁכַּ֖ן</span> אֹ֣הֶל מוֹעֵ֑ד</span>​<span class='lvl_1'><span class='lvl_2'><span class='lvl_3'>וַֽיַּעֲשׂוּ֙</span> בְּנֵ֣י יִשְׂרָאֵ֔ל</span>​<span class='lvl_2'><span class='lvl_3'><span class='lvl_4'>כְּ֠כֹל</span> אֲשֶׁ֨ר צִוָּ֧ה יְהוָ֛ה</span> אֶת־מֹשֶׁ֖ה</span> כֵּ֥ן עָשֽׂוּ׃</span>        פ<br/>
</span>
<span class='posuk'>
<span class='chapverse'>לט(לג)</span><span class='lvl_1 first'><span class='lvl_2'><span class='lvl_3'>וַיָּבִ֤יאוּ אֶת־הַמִּשְׁכָּן֙</span> אֶל־מֹשֶׁ֔ה</span>​<span class='lvl_2'>אֶת־הָאֹ֖הֶל</span> וְאֶת־כָּל־כֵּלָ֑יו</span>​<span class='lvl_1'><span class='lvl_2'>קְרָסָ֣יו קְרָשָׁ֔יו</span>​<span class='lvl_2'>בְּרִיחָ֖ו</span> וְעַמֻּדָ֥יו וַֽאֲדָנָֽיו׃</span>
</span>
<span class='posuk'>
<span class='chapverse'>לט(לד)</span><span class='lvl_1 first'><span class='lvl_2'><span class='lvl_3'><span class='lvl_4'>וְאֶת־מִכְסֵ֞ה</span> עוֹרֹ֤ת הָֽאֵילִם֙</span> הַמְאָדָּמִ֔ים</span>​<span class='lvl_2'>וְאֶת־מִכְסֵ֖ה</span> עֹרֹ֣ת הַתְּחָשִׁ֑ים</span>​<span class='lvl_1'><span class='lvl_2'>וְאֵ֖ת</span> פָּרֹ֥כֶת הַמָּסָֽךְ׃</span>
</span>
<span class='posuk'>
<span class='chapverse'>לט(לה)</span><span class='lvl_1 first'><span class='lvl_2'>אֶת־אֲר֥וֹן הָֽעֵדֻ֖ת</span> וְאֶת־בַּדָּ֑יו</span>​<span class='lvl_1'><span class='lvl_2'>וְאֵ֖ת</span> הַכַּפֹּֽרֶת׃</span>
</span>
<span class='posuk'>
<span class='chapverse'>לט(לו)</span><span class='lvl_1 first'><span class='lvl_2'><span class='lvl_3'>אֶת־הַשֻּׁלְחָן֙</span> אֶת־כָּל־כֵּלָ֔יו</span>​<span class='lvl_2'>וְאֵ֖ת</span> לֶ֥חֶם הַפָּנִֽים׃</span>
</span>
<span class='posuk'>
<span class='chapverse'>לט(לז)</span><span class='lvl_1 first'><span class='lvl_2'><span class='lvl_3'><span class='lvl_4'>אֶת־הַמְּנֹרָ֨ה הַטְּהֹרָ֜ה</span> אֶת־נֵֽרֹתֶ֗יהָ</span>​<span class='lvl_3'>נֵרֹ֛ת</span> הַמַּֽעֲרָכָ֖ה</span> וְאֶת־כָּל־כֵּלֶ֑יהָ</span>​<span class='lvl_1'><span class='lvl_2'>וְאֵ֖ת</span> שֶׁ֥מֶן הַמָּאֽוֹר׃</span>
</span>
<span class='posuk'>
<span class='chapverse'>לט(לח)</span><span class='lvl_1 first'><span class='lvl_2'><span class='lvl_3'>וְאֵת֙</span> מִזְבַּ֣ח הַזָּהָ֔ב</span>​<span class='lvl_2'><span class='lvl_3'>וְאֵת֙</span> שֶׁ֣מֶן הַמִּשְׁחָ֔ה</span>​<span class='lvl_2'>וְאֵ֖ת</span> קְטֹ֣רֶת הַסַּמִּ֑ים</span>​<span class='lvl_1'><span class='lvl_2'>וְאֵ֕ת</span>​<span class='lvl_2'>מָסַ֖ךְ</span> פֶּ֥תַח הָאֹֽהֶל׃</span>
</span>
<span class='posuk'>
<span class='chapverse'>לט(לט)</span><span class='lvl_1 first'><span class='lvl_2'><span class='lvl_3'>אֵ֣ת ׀ מִזְבַּ֣ח הַנְּחֹ֗שֶׁת</span>​<span class='lvl_3'>וְאֶת־מִכְבַּ֤ר הַנְּחֹ֨שֶׁת֙</span> אֲשֶׁר־ל֔וֹ</span>​<span class='lvl_2'>אֶת־בַּדָּ֖יו</span> וְאֶת־כָּל־כֵּלָ֑יו</span>​<span class='lvl_1'><span class='lvl_2'>אֶת־הַכִּיֹּ֖ר</span> וְאֶת־כַּנּֽוֹ׃</span>
</span>
<span class='posuk'>
<span class='chapverse'>לט(מ)</span><span class='lvl_1 first'><span class='lvl_2'><span class='lvl_3'><span class='lvl_4'>אֵת֩ קַלְעֵ֨י הֶֽחָצֵ֜ר</span> אֶת־עַמֻּדֶ֣יהָ וְאֶת־אֲדָנֶ֗יהָ</span>​<span class='lvl_3'>וְאֶת־הַמָּסָךְ֙</span> לְשַׁ֣עַר הֶֽחָצֵ֔ר</span>​<span class='lvl_2'>אֶת־מֵֽיתָרָ֖יו</span> וִיתֵֽדֹתֶ֑יהָ</span>​<span class='lvl_1'><span class='lvl_2'><span class='lvl_3'>וְאֵ֗ת</span>​<span class='lvl_3'>כָּל־כְּלֵ֛י</span> עֲבֹדַ֥ת הַמִּשְׁכָּ֖ן</span> לְאֹ֥הֶל מוֹעֵֽד׃</span>
</span>
<span class='posuk'>
<span class='chapverse'>לט(מא)</span><span class='lvl_1 first'><span class='lvl_2'>אֶת־בִּגְדֵ֥י הַשְּׂרָ֖ד</span> לְשָׁרֵ֣ת בַּקֹּ֑דֶשׁ</span>​<span class='lvl_1'><span class='lvl_2'><span class='lvl_3'>אֶת־בִּגְדֵ֤י הַקֹּ֨דֶשׁ֙</span> לְאַֽהֲרֹ֣ן הַכֹּהֵ֔ן</span>​<span class='lvl_2'>וְאֶת־בִּגְדֵ֥י בָנָ֖יו</span> לְכַהֵֽן׃</span>
</span>
<span class='posuk'>
<span class='chapverse'>לט(מב)</span><span class='lvl_1 first'><span class='lvl_2'><span class='lvl_3'>כְּכֹ֛ל</span> אֲשֶׁר־צִוָּ֥ה יְהוָ֖ה</span> אֶת־מֹשֶׁ֑ה</span>​<span class='lvl_1'><span class='lvl_2'><span class='lvl_3'>כֵּ֤ן עָשׂוּ֙</span> בְּנֵ֣י יִשְׂרָאֵ֔ל</span>​<span class='lvl_2'>אֵ֖ת</span> כָּל־הָֽעֲבֹדָֽה׃</span>
</span>
<span class='posuk'>
<span class='chapverse'>לט(מג)</span><span class='lvl_1 first'><span class='lvl_2'><span class='lvl_3'><span class='lvl_4'>וַיַּ֨רְא מֹשֶׁ֜ה</span> אֶת־כָּל־הַמְּלָאכָ֗ה</span>​<span class='lvl_3'>וְהִנֵּה֙</span> עָשׂ֣וּ אֹתָ֔הּ</span>​<span class='lvl_2'><span class='lvl_3'>כַּֽאֲשֶׁ֛ר</span> צִוָּ֥ה יְהוָ֖ה</span> כֵּ֣ן עָשׂ֑וּ</span>​<span class='lvl_1'><span class='lvl_2'>וַיְבָ֥רֶךְ אֹתָ֖ם</span> מֹשֶֽׁה׃</span>        פ<br/>
</span>
<span class='posuk'>
<span class='chapverse'>מ(א)</span><span class='lvl_1 first'><span class='lvl_2'>וַיְדַבֵּ֥ר יְהוָ֖ה</span> אֶל־מֹשֶׁ֥ה לֵּאמֹֽר׃</span>
</span>
<span class='posuk'>
<span class='chapverse'>מ(ב)</span><span class='lvl_1 first'><span class='lvl_2'>בְּיוֹם־הַחֹ֥דֶשׁ הָֽרִאשׁ֖וֹן</span> בְּאֶחָ֣ד לַחֹ֑דֶשׁ</span>​<span class='lvl_1'><span class='lvl_2'>תָּקִ֕ים</span>​<span class='lvl_2'>אֶת־מִשְׁכַּ֖ן</span> אֹ֥הֶל מוֹעֵֽד׃</span>
</span>
<span class='posuk'>
<span class='chapverse'>מ(ג)</span><span class='lvl_1 first'><span class='lvl_2'>וְשַׂמְתָּ֣ שָׁ֔ם</span>​<span class='lvl_2'>אֵ֖ת</span> אֲר֣וֹן הָֽעֵד֑וּת</span>​<span class='lvl_1'><span class='lvl_2'>וְסַכֹּתָ֥ עַל־הָֽאָרֹ֖ן</span> אֶת־הַפָּרֹֽכֶת׃</span>
</span>
<span class='posuk'>
<span class='chapverse'>מ(ד)</span><span class='lvl_1 first'><span class='lvl_2'><span class='lvl_3'>וְהֵֽבֵאתָ֙</span> אֶת־הַשֻּׁלְחָ֔ן</span>​<span class='lvl_2'>וְעָֽרַכְתָּ֖</span> אֶת־עֶרְכּ֑וֹ</span>​<span class='lvl_1'><span class='lvl_2'><span class='lvl_3'>וְהֵֽבֵאתָ֙</span> אֶת־הַמְּנֹרָ֔ה</span>​<span class='lvl_2'>וְהַֽעֲלֵיתָ֖</span> אֶת־נֵֽרֹתֶֽיהָ׃</span>
</span>
<span class='posuk'>
<span class='chapverse'>מ(ה)</span><span class='lvl_1 first'><span class='lvl_2'><span class='lvl_3'><span class='lvl_4'>וְנָֽתַתָּ֞ה</span> אֶת־מִזְבַּ֤ח הַזָּהָב֙</span> לִקְטֹ֔רֶת</span>​<span class='lvl_2'>לִפְנֵ֖י</span> אֲר֣וֹן הָֽעֵדֻ֑ת</span>​<span class='lvl_1'><span class='lvl_2'><span class='lvl_3'>וְשַׂמְתָּ֛</span> אֶת־מָסַ֥ךְ הַפֶּ֖תַח</span> לַמִּשְׁכָּֽן׃</span>
</span>
<span class='posuk'>
<span class='chapverse'>מ(ו)</span><span class='lvl_1 first'><span class='lvl_2'>וְנָ֣תַתָּ֔ה</span>​<span class='lvl_2'>אֵ֖ת</span> מִזְבַּ֣ח הָֽעֹלָ֑ה</span>​<span class='lvl_1'><span class='lvl_2'>לִפְנֵ֕י</span>​<span class='lvl_2'>פֶּ֖תַח</span> מִשְׁכַּ֥ן אֹֽהֶל־מוֹעֵֽד׃</span>
</span>
<span class='posuk'>
<span class='chapverse'>מ(ז)</span><span class='lvl_1 first'><span class='lvl_2'><span class='lvl_3'>וְנָֽתַתָּ֙</span> אֶת־הַכִּיֹּ֔ר</span>​<span class='lvl_2'>בֵּֽין־אֹ֥הֶל מוֹעֵ֖ד</span> וּבֵ֣ין הַמִּזְבֵּ֑חַ</span>​<span class='lvl_1'><span class='lvl_2'>וְנָֽתַתָּ֥ שָׁ֖ם</span> מָֽיִם׃</span>
</span>
<span class='posuk'>
<span class='chapverse'>מ(ח)</span><span class='lvl_1 first'><span class='lvl_2'>וְשַׂמְתָּ֥ אֶת־הֶֽחָצֵ֖ר</span> סָבִ֑יב</span>​<span class='lvl_1'><span class='lvl_2'>וְנָ֣תַתָּ֔</span>​<span class='lvl_2'>אֶת־מָסַ֖ךְ</span> שַׁ֥עַר הֶֽחָצֵֽר׃</span>
</span>
<span class='posuk'>
<span class='chapverse'>מ(ט)</span><span class='lvl_1 first'><span class='lvl_2'><span class='lvl_3'>וְלָֽקַחְתָּ֙</span> אֶת־שֶׁ֣מֶן הַמִּשְׁחָ֔ה</span>​<span class='lvl_2'>וּמָֽשַׁחְתָּ֥ אֶת־הַמִּשְׁכָּ֖ן</span> וְאֶת־כָּל־אֲשֶׁר־בּ֑וֹ</span>​<span class='lvl_1'><span class='lvl_2'><span class='lvl_3'>וְקִדַּשְׁתָּ֥ אֹת֛וֹ</span> וְאֶת־כָּל־כֵּלָ֖יו</span> וְהָ֥יָה קֹֽדֶשׁ׃</span>
</span>
<span class='posuk'>
<span class='chapverse'>מ(י)</span><span class='lvl_1 first'><span class='lvl_2'><span class='lvl_3'>וּמָֽשַׁחְתָּ֛</span> אֶת־מִזְבַּ֥ח הָֽעֹלָ֖ה</span> וְאֶת־כָּל־כֵּלָ֑יו</span>​<span class='lvl_1'><span class='lvl_2'><span class='lvl_3'>וְקִדַּשְׁתָּ֙</span> אֶת־הַמִּזְבֵּ֔חַ</span>​<span class='lvl_2'>וְהָיָ֥ה הַמִּזְבֵּ֖חַ</span> קֹ֥דֶשׁ קָֽדָשִֽׁים׃</span>
</span>
<span class='posuk'>
<span class='chapverse'>מ(יא)</span><span class='lvl_1 first'><span class='lvl_2'>וּמָֽשַׁחְתָּ֥ אֶת־הַכִּיֹּ֖ר</span> וְאֶת־כַּנּ֑וֹ</span>​<span class='lvl_1'><span class='lvl_2'>וְקִדַּשְׁתָּ֖</span> אֹתֽוֹ׃</span>
</span>
<span class='posuk'>
<span class='chapverse'>מ(יב)</span><span class='lvl_1 first'><span class='lvl_2'><span class='lvl_3'>וְהִקְרַבְתָּ֤ אֶֽת־אַהֲרֹן֙</span> וְאֶת־בָּנָ֔יו</span>​<span class='lvl_2'>אֶל־פֶּ֖תַח</span> אֹ֣הֶל מוֹעֵ֑ד</span>​<span class='lvl_1'><span class='lvl_2'>וְרָֽחַצְתָּ֥ אֹתָ֖ם</span> בַּמָּֽיִם׃</span>
</span>
<span class='posuk'>
<span class='chapverse'>מ(יג)</span><span class='lvl_1 first'><span class='lvl_2'><span class='lvl_3'>וְהִלְבַּשְׁתָּ֙</span> אֶֽת־אַהֲרֹ֔ן</span>​<span class='lvl_2'>אֵ֖ת</span> בִּגְדֵ֣י הַקֹּ֑דֶשׁ</span>​<span class='lvl_1'><span class='lvl_2'><span class='lvl_3'>וּמָֽשַׁחְתָּ֥ אֹת֛וֹ</span> וְקִדַּשְׁתָּ֥ אֹת֖וֹ</span> וְכִהֵ֥ן לִֽי׃</span>
</span>
<span class='posuk'>
<span class='chapverse'>מ(יד)</span><span class='lvl_1 first'><span class='lvl_2'>וְאֶת־בָּנָ֖יו</span> תַּקְרִ֑יב</span>​<span class='lvl_1'><span class='lvl_2'>וְהִלְבַּשְׁתָּ֥ אֹתָ֖ם</span> כֻּתֳּנֹֽת׃</span>
</span>
<span class='posuk'>
<span class='chapverse'>מ(טו)</span><span class='lvl_1 first'><span class='lvl_2'><span class='lvl_3'>וּמָֽשַׁחְתָּ֣ אֹתָ֗ם</span>​<span class='lvl_3'>כַּֽאֲשֶׁ֤ר מָשַׁ֨חְתָּ֙</span> אֶת־אֲבִיהֶ֔ם</span>​<span class='lvl_2'>וְכִֽהֲנ֖וּ</span> לִ֑י</span>​<span class='lvl_1'><span class='lvl_2'><span class='lvl_3'><span class='lvl_4'>וְ֠הָֽיְתָה</span> לִֽהְיֹ֨ת לָהֶ֧ם מָשְׁחָתָ֛ם</span> לִכְהֻנַּ֥ת עוֹלָ֖ם</span> לְדֹֽרֹתָֽם׃</span>
</span>
<span class='posuk'>
<span class='chapverse'>מ(טז)</span><span class='lvl_1 first'><span class='lvl_2'>וַיַּ֖עַשׂ</span> מֹשֶׁ֑ה</span>​<span class='lvl_1'><span class='lvl_2'><span class='lvl_3'><span class='lvl_4'>כְּ֠כֹל</span> אֲשֶׁ֨ר צִוָּ֧ה יְהוָ֛ה</span> אֹת֖וֹ</span> כֵּ֥ן עָשָֽׂה׃</span>        ס       
</span>
<span class='posuk'>
<span class='chapverse'>מ(יז)</span><span class='lvl_1 first'><span class='lvl_2'><span class='lvl_3'><span class='lvl_4'>וַיְהִ֞י</span> בַּחֹ֧דֶשׁ הָֽרִאשׁ֛וֹן</span> בַּשָּׁנָ֥ה הַשֵּׁנִ֖ית</span> בְּאֶחָ֣ד לַחֹ֑דֶשׁ</span>​<span class='lvl_1'><span class='lvl_2'>הוּקַ֖ם</span> הַמִּשְׁכָּֽן׃</span>
</span>
<span class='posuk'>
<span class='chapverse'>מ(יח)</span><span class='lvl_1 first'><span class='lvl_2'><span class='lvl_3'><span class='lvl_4'>וַיָּ֨קֶם מֹשֶׁ֜ה</span> אֶת־הַמִּשְׁכָּ֗ן</span>​<span class='lvl_3'>וַיִּתֵּן֙</span> אֶת־אֲדָנָ֔יו</span>​<span class='lvl_2'><span class='lvl_3'>וַיָּ֨שֶׂם֙</span> אֶת־קְרָשָׁ֔יו</span>​<span class='lvl_2'>וַיִּתֵּ֖ן</span> אֶת־בְּרִיחָ֑יו</span>​<span class='lvl_1'><span class='lvl_2'>וַיָּ֖קֶם</span> אֶת־עַמּוּדָֽיו׃</span>
</span>
<span class='posuk'>
<span class='chapverse'>מ(יט)</span><span class='lvl_1 first'><span class='lvl_2'><span class='lvl_3'>וַיִּפְרֹ֤שׂ אֶת־הָאֹ֨הֶל֙</span> עַל־הַמִּשְׁכָּ֔ן</span>​<span class='lvl_2'><span class='lvl_3'><span class='lvl_4'>וַיָּ֜שֶׂם</span> אֶת־מִכְסֵ֥ה הָאֹ֛הֶל</span> עָלָ֖יו</span> מִלְמָ֑עְלָה</span>​<span class='lvl_1'><span class='lvl_2'><span class='lvl_3'>כַּֽאֲשֶׁ֛ר</span> צִוָּ֥ה יְהוָ֖ה</span> אֶת־מֹשֶֽׁה׃</span>        ס       
</span>
<span class='posuk'>
<span class='chapverse'>מ(כ)</span><span class='lvl_1 first'><span class='lvl_2'><span class='lvl_3'><span class='lvl_4'>וַיִּקַּ֞ח</span> וַיִּתֵּ֤ן אֶת־הָֽעֵדֻת֙</span> אֶל־הָ֣אָרֹ֔ן</span>​<span class='lvl_2'>וַיָּ֥שֶׂם אֶת־הַבַּדִּ֖ים</span> עַל־הָֽאָרֹ֑ן</span>​<span class='lvl_1'><span class='lvl_2'><span class='lvl_3'>וַיִּתֵּ֧ן אֶת־הַכַּפֹּ֛רֶת</span> עַל־הָֽאָרֹ֖ן</span> מִלְמָֽעְלָה׃</span>
</span>
<span class='posuk'>
<span class='chapverse'>מ(כא)</span><span class='lvl_1 first'><span class='lvl_2'><span class='lvl_3'>וַיָּבֵ֣א אֶת־הָֽאָרֹן֘</span> אֶל־הַמִּשְׁכָּן֒</span>​<span class='lvl_2'><span class='lvl_3'>וַיָּ֗שֶׂם</span>​<span class='lvl_3'>אֵ֚ת</span> פָּרֹ֣כֶת הַמָּסָ֔ךְ</span>​<span class='lvl_2'>וַיָּ֕סֶךְ</span>​<span class='lvl_2'>עַ֖ל</span> אֲר֣וֹן הָֽעֵד֑וּת</span>​<span class='lvl_1'><span class='lvl_2'><span class='lvl_3'>כַּֽאֲשֶׁ֛ר</span> צִוָּ֥ה יְהוָ֖ה</span> אֶת־מֹשֶֽׁה׃</span>        ס       
</span>
<span class='posuk'>
<span class='chapverse'>מ(כב)</span><span class='lvl_1 first'><span class='lvl_2'><span class='lvl_3'>וַיִּתֵּ֤ן אֶת־הַשֻּׁלְחָן֙</span> בְּאֹ֣הֶל מוֹעֵ֔ד</span>​<span class='lvl_2'><span class='lvl_3'>עַ֛ל</span> יֶ֥רֶךְ הַמִּשְׁכָּ֖ן</span> צָפֹ֑נָה</span>​<span class='lvl_1'><span class='lvl_2'>מִח֖וּץ</span> לַפָּרֹֽכֶת׃</span>
</span>
<span class='posuk'>
<span class='chapverse'>מ(כג)</span><span class='lvl_1 first'><span class='lvl_2'><span class='lvl_3'>וַיַּֽעֲרֹ֥ךְ עָלָ֛יו</span> עֵ֥רֶךְ לֶ֖חֶם</span> לִפְנֵ֣י יְהוָ֑ה</span>​<span class='lvl_1'><span class='lvl_2'><span class='lvl_3'>כַּֽאֲשֶׁ֛ר</span> צִוָּ֥ה יְהוָ֖ה</span> אֶת־מֹשֶֽׁה׃</span>        ס       
</span>
<span class='posuk'>
<span class='chapverse'>מ(כד)</span><span class='lvl_1 first'><span class='lvl_2'><span class='lvl_3'>וַיָּ֤שֶׂם אֶת־הַמְּנֹרָה֙</span> בְּאֹ֣הֶל מוֹעֵ֔ד</span>​<span class='lvl_2'>נֹ֖כַח</span> הַשֻּׁלְחָ֑ן</span>​<span class='lvl_1'><span class='lvl_2'><span class='lvl_3'>עַ֛ל</span> יֶ֥רֶךְ הַמִּשְׁכָּ֖ן</span> נֶֽגְבָּה׃</span>
</span>
<span class='posuk'>
<span class='chapverse'>מ(כה)</span><span class='lvl_1 first'><span class='lvl_2'>וַיַּ֥עַל הַנֵּרֹ֖ת</span> לִפְנֵ֣י יְהוָ֑ה</span>​<span class='lvl_1'><span class='lvl_2'><span class='lvl_3'>כַּֽאֲשֶׁ֛ר</span> צִוָּ֥ה יְהוָ֖ה</span> אֶת־מֹשֶֽׁה׃</span>        ס       
</span>
<span class='posuk'>
<span class='chapverse'>מ(כו)</span><span class='lvl_1 first'><span class='lvl_2'><span class='lvl_3'>וַיָּ֛שֶׂם</span> אֶת־מִזְבַּ֥ח הַזָּהָ֖ב</span> בְּאֹ֣הֶל מוֹעֵ֑ד</span>​<span class='lvl_1'><span class='lvl_2'>לִפְנֵ֖י</span> הַפָּרֹֽכֶת׃</span>
</span>
<span class='posuk'>
<span class='chapverse'>מ(כז)</span><span class='lvl_1 first'><span class='lvl_2'>וַיַּקְטֵ֥ר עָלָ֖יו</span> קְטֹ֣רֶת סַמִּ֑ים</span>​<span class='lvl_1'><span class='lvl_2'><span class='lvl_3'>כַּֽאֲשֶׁ֛ר</span> צִוָּ֥ה יְהוָ֖ה</span> אֶת־מֹשֶֽׁה׃</span>        ס       
</span>
<span class='posuk'>
<span class='chapverse'>מ(כח)</span><span class='lvl_1 first'><span class='lvl_2'><span class='lvl_3'>וַיָּ֛שֶׂם</span> אֶת־מָסַ֥ךְ הַפֶּ֖תַח</span> לַמִּשְׁכָּֽן׃</span>
</span>
<span class='posuk'>
<span class='chapverse'>מ(כט)</span><span class='lvl_1 first'><span class='lvl_2'><span class='lvl_3'>וְאֵת֙</span> מִזְבַּ֣ח הָֽעֹלָ֔ה</span>​<span class='lvl_2'>שָׂ֕ם</span>​<span class='lvl_2'>פֶּ֖תַח</span> מִשְׁכַּ֣ן אֹֽהֶל־מוֹעֵ֑ד</span>​<span class='lvl_1'><span class='lvl_2'><span class='lvl_3'>וַיַּ֣עַל עָלָ֗יו</span>​<span class='lvl_3'>אֶת־הָֽעֹלָה֙</span> וְאֶת־הַמִּנְחָ֔ה</span>​<span class='lvl_2'><span class='lvl_3'>כַּֽאֲשֶׁ֛ר</span> צִוָּ֥ה יְהוָ֖ה</span> אֶת־מֹשֶֽׁה׃</span>        ס       
</span>
<span class='posuk'>
<span class='chapverse'>מ(ל)</span><span class='lvl_1 first'><span class='lvl_2'><span class='lvl_3'>וַיָּ֨שֶׂם֙</span> אֶת־הַכִּיֹּ֔ר</span>​<span class='lvl_2'>בֵּֽין־אֹ֥הֶל מוֹעֵ֖ד</span> וּבֵ֣ין הַמִּזְבֵּ֑חַ</span>​<span class='lvl_1'><span class='lvl_2'><span class='lvl_3'>וַיִּתֵּ֥ן שָׁ֛מָּה</span> מַ֖יִם</span> לְרָחְצָֽה׃</span>
</span>
<span class='posuk'>
<span class='chapverse'>מ(לא)</span><span class='lvl_1 first'><span class='lvl_2'>וְרָֽחֲצ֣וּ מִמֶּ֔נּוּ</span>​<span class='lvl_2'>מֹשֶׁ֖ה</span> וְאַֽהֲרֹ֣ן וּבָנָ֑יו</span>​<span class='lvl_1'><span class='lvl_2'>אֶת־יְדֵיהֶ֖ם</span> וְאֶת־רַגְלֵיהֶֽם׃</span>
</span>
<span class='posuk'>
<span class='chapverse'>מ(לב)</span><span class='lvl_1 first'><span class='lvl_2'><span class='lvl_3'><span class='lvl_4'>בְּבֹאָ֞ם</span> אֶל־אֹ֣הֶל מוֹעֵ֗ד</span>​<span class='lvl_3'>וּבְקָרְבָתָ֛ם</span> אֶל־הַמִּזְבֵּ֖חַ</span> יִרְחָ֑צוּ</span>​<span class='lvl_1'><span class='lvl_2'><span class='lvl_3'>כַּֽאֲשֶׁ֛ר</span> צִוָּ֥ה יְהוָ֖ה</span> אֶת־מֹשֶֽׁה׃</span>        ס       
</span>
<span class='posuk'>
<span class='chapverse'>מ(לג)</span><span class='lvl_1 first'><span class='lvl_2'><span class='lvl_3'>וַיָּ֣קֶם אֶת־הֶֽחָצֵ֗ר</span>​<span class='lvl_3'>סָבִיב֙</span> לַמִּשְׁכָּ֣ן וְלַמִּזְבֵּ֔חַ</span>​<span class='lvl_2'>וַיִּתֵּ֕ן</span>​<span class='lvl_2'>אֶת־מָסַ֖ךְ</span> שַׁ֣עַר הֶֽחָצֵ֑ר</span>​<span class='lvl_1'><span class='lvl_2'>וַיְכַ֥ל מֹשֶׁ֖ה</span> אֶת־הַמְּלָאכָֽה׃</span>        פ<br/>
</span>
<span class='posuk'>
<span class='chapverse'>מ(לד)</span><span class='lvl_1 first'><span class='lvl_2'>וַיְכַ֥ס הֶֽעָנָ֖ן</span> אֶת־אֹ֣הֶל מוֹעֵ֑ד</span>​<span class='lvl_1'><span class='lvl_2'>וּכְב֣וֹד יְהוָ֔ה</span>​<span class='lvl_2'>מָלֵ֖א</span> אֶת־הַמִּשְׁכָּֽן׃</span>
</span>
<span class='posuk'>
<span class='chapverse'>מ(לה)</span><span class='lvl_1 first'><span class='lvl_2'><span class='lvl_3'>וְלֹֽא־יָכֹ֣ל מֹשֶׁ֗ה</span>​<span class='lvl_3'>לָבוֹא֙</span> אֶל־אֹ֣הֶל מוֹעֵ֔ד</span>​<span class='lvl_2'>כִּֽי־שָׁכַ֥ן עָלָ֖יו</span> הֶֽעָנָ֑ן</span>​<span class='lvl_1'><span class='lvl_2'>וּכְב֣וֹד יְהוָ֔ה</span>​<span class='lvl_2'>מָלֵ֖א</span> אֶת־הַמִּשְׁכָּֽן׃</span>
</span>
<span class='posuk'>
<span class='chapverse'>מ(לו)</span><span class='lvl_1 first'><span class='lvl_2'><span class='lvl_3'>וּבְהֵֽעָל֤וֹת הֶֽעָנָן֙</span> מֵעַ֣ל הַמִּשְׁכָּ֔ן</span>​<span class='lvl_2'>יִסְע֖וּ</span> בְּנֵ֣י יִשְׂרָאֵ֑ל</span>​<span class='lvl_1'><span class='lvl_2'>בְּכֹ֖ל</span> מַסְעֵיהֶֽם׃</span>
</span>
<span class='posuk'>
<span class='chapverse'>מ(לז)</span><span class='lvl_1 first'><span class='lvl_2'>וְאִם־לֹ֥א יֵֽעָלֶ֖ה</span> הֶֽעָנָ֑ן</span>​<span class='lvl_1'><span class='lvl_2'>וְלֹ֣א יִסְע֔וּ</span>​<span class='lvl_2'>עַד־י֖וֹם</span> הֵעָֽלֹתֽוֹ׃</span>
</span>
<span class='posuk'>
<span class='chapverse'>מ(לח)</span><span class='lvl_1 first'><span class='lvl_2'><span class='lvl_3'>כִּי֩ עֲנַ֨ן יְהוָ֤ה עַֽל־הַמִּשְׁכָּן֙</span> יוֹמָ֔ם</span>​<span class='lvl_2'>וְאֵ֕שׁ</span>​<span class='lvl_2'>תִּֽהְיֶ֥ה לַ֖יְלָה</span> בּ֑וֹ</span>​<span class='lvl_1'><span class='lvl_2'>לְעֵינֵ֥י כָל־בֵּֽית־יִשְׂרָאֵ֖ל</span> בְּכָל־מַסְעֵיהֶֽם׃</span> <br/><br/>
</span>
</div>
<div class='shira'>
</div>
</div>
</body>
</html>