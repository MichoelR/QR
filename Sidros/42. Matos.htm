
<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="includes\c.css" TYPE="text/css">
<title>Matos</title>
</head>
<body>
<div class='sefer'>
<h2 class='ivr'>במדבר</h2>
<h3 class='ivr'>Parshas Matos</h3>
<div class='noshira'>
<span class='posuk'>
<span class='chapverse'>ל(ב)</span><span class='lvl_1 first'><span class='lvl_2'><span class='lvl_3'>וַיְדַבֵּ֤ר מֹשֶׁה֙</span> אֶל־רָאשֵׁ֣י הַמַּטּ֔וֹת</span>​<span class='lvl_2'>לִבְנֵ֥י יִשְׂרָאֵ֖ל</span> לֵאמֹ֑ר</span>​<span class='lvl_1'><span class='lvl_2'>זֶ֣ה הַדָּבָ֔ר</span>​<span class='lvl_2'>אֲשֶׁ֖ר</span> צִוָּ֥ה יְהוָֽה׃</span>
</span>
<span class='posuk'>
<span class='chapverse'>ל(ג)</span><span class='lvl_1 first'><span class='lvl_2'><span class='lvl_3'><span class='lvl_4'>אִישׁ֩ כִּֽי־יִדֹּ֨ר נֶ֜דֶר</span> לַֽיהוָ֗ה</span>​<span class='lvl_3'>אֽוֹ־הִשָּׁ֤בַע שְׁבֻעָה֙</span>​<span class='lvl_3'>לֶאְסֹ֤ר אִסָּר֙</span> עַל־נַפְשׁ֔וֹ</span>​<span class='lvl_2'>לֹ֥א יַחֵ֖ל</span> דְּבָר֑וֹ</span>​<span class='lvl_1'><span class='lvl_2'>כְּכָל־הַיֹּצֵ֥א מִפִּ֖יו</span> יַֽעֲשֶֽׂה׃</span>
</span>
<span class='posuk'>
<span class='chapverse'>ל(ד)</span><span class='lvl_1 first'><span class='lvl_2'>וְאִשָּׁ֕ה</span>​<span class='lvl_2'>כִּֽי־תִדֹּ֥ר נֶ֖דֶר</span> לַֽיהוָ֑ה</span>​<span class='lvl_1'><span class='lvl_2'><span class='lvl_3'>וְאָֽסְרָ֥ה אִסָּ֛ר</span> בְּבֵ֥ית אָבִ֖יהָ</span> בִּנְעֻרֶֽיהָ׃</span>
</span>
<span class='posuk'>
<span class='chapverse'>ל(ה)</span><span class='lvl_1 first'><span class='lvl_2'><span class='lvl_3'><span class='lvl_4'>וְשָׁמַ֨ע אָבִ֜יהָ</span> אֶת־נִדְרָ֗הּ</span>​<span class='lvl_3'>וֶֽאֱסָרָהּ֙</span> אֲשֶׁ֣ר אָֽסְרָ֣ה עַל־נַפְשָׁ֔הּ</span>​<span class='lvl_2'>וְהֶֽחֱרִ֥ישׁ לָ֖הּ</span> אָבִ֑יהָ</span>​<span class='lvl_1'><span class='lvl_2'><span class='lvl_3'>וְקָ֨מוּ֙</span> כָּל־נְדָרֶ֔יהָ</span>​<span class='lvl_2'><span class='lvl_3'>וְכָל־אִסָּ֛ר</span> אֲשֶׁר־אָֽסְרָ֥ה עַל־נַפְשָׁ֖הּ</span> יָקֽוּם׃</span>
</span>
<span class='posuk'>
<span class='chapverse'>ל(ו)</span><span class='lvl_1 first'><span class='lvl_2'><span class='lvl_3'>וְאִם־הֵנִ֨יא אָבִ֣יהָ אֹתָהּ֘</span> בְּי֣וֹם שָׁמְעוֹ֒</span>​<span class='lvl_2'><span class='lvl_3'>כָּל־נְדָרֶ֗יהָ</span>​<span class='lvl_3'>וֶֽאֱסָרֶ֛יהָ</span> אֲשֶׁר־אָֽסְרָ֥ה עַל־נַפְשָׁ֖הּ</span> לֹ֣א יָק֑וּם</span>​<span class='lvl_1'><span class='lvl_2'><span class='lvl_3'>וַֽיהוָה֙</span> יִֽסְלַח־לָ֔הּ</span>​<span class='lvl_2'>כִּֽי־הֵנִ֥יא אָבִ֖יהָ</span> אֹתָֽהּ׃</span>
</span>
<span class='posuk'>
<span class='chapverse'>ל(ז)</span><span class='lvl_1 first'><span class='lvl_2'><span class='lvl_3'>וְאִם־הָי֤וֹ תִֽהְיֶה֙</span> לְאִ֔ישׁ</span>​<span class='lvl_2'>וּנְדָרֶ֖יהָ</span> עָלֶ֑יהָ</span>​<span class='lvl_1'><span class='lvl_2'><span class='lvl_3'>א֚וֹ</span> מִבְטָ֣א שְׂפָתֶ֔יהָ</span>​<span class='lvl_2'>אֲשֶׁ֥ר אָֽסְרָ֖ה</span> עַל־נַפְשָֽׁהּ׃</span>
</span>
<span class='posuk'>
<span class='chapverse'>ל(ח)</span><span class='lvl_1 first'><span class='lvl_2'><span class='lvl_3'>וְשָׁמַ֥ע אִישָׁ֛הּ</span> בְּי֥וֹם שָׁמְע֖וֹ</span> וְהֶֽחֱרִ֣ישׁ לָ֑הּ</span>​<span class='lvl_1'><span class='lvl_2'><span class='lvl_3'>וְקָ֣מוּ נְדָרֶ֗יהָ</span>​<span class='lvl_3'>וֶֽאֱסָרֶ֛הָ</span> אֲשֶׁר־אָֽסְרָ֥ה עַל־נַפְשָׁ֖הּ</span> יָקֻֽמוּ׃</span>
</span>
<span class='posuk'>
<span class='chapverse'>ל(ט)</span><span class='lvl_1 first'><span class='lvl_2'><span class='lvl_3'><span class='lvl_4'>וְ֠אִם</span> בְּי֨וֹם שְׁמֹ֣עַ אִישָׁהּ֘</span> יָנִ֣יא אוֹתָהּ֒</span>​<span class='lvl_2'><span class='lvl_3'>וְהֵפֵ֗ר</span>​<span class='lvl_3'>אֶת־נִדְרָהּ֙</span> אֲשֶׁ֣ר עָלֶ֔יהָ</span>​<span class='lvl_2'><span class='lvl_3'>וְאֵת֙</span> מִבְטָ֣א שְׂפָתֶ֔יהָ</span>​<span class='lvl_2'>אֲשֶׁ֥ר אָֽסְרָ֖ה</span> עַל־נַפְשָׁ֑הּ</span>​<span class='lvl_1'><span class='lvl_2'>וַֽיהוָ֖ה</span> יִֽסְלַֽח־לָֽהּ׃</span>
</span>
<span class='posuk'>
<span class='chapverse'>ל(י)</span><span class='lvl_1 first'><span class='lvl_2'>וְנֵ֥דֶר אַלְמָנָ֖ה</span> וּגְרוּשָׁ֑ה</span>​<span class='lvl_1'><span class='lvl_2'><span class='lvl_3'>כֹּ֛ל</span> אֲשֶׁר־אָֽסְרָ֥ה עַל־נַפְשָׁ֖הּ</span> יָק֥וּם עָלֶֽיהָ׃</span>
</span>
<span class='posuk'>
<span class='chapverse'>ל(יא)</span><span class='lvl_1 first'><span class='lvl_2'>וְאִם־בֵּ֥ית אִישָׁ֖הּ</span> נָדָ֑רָה</span>​<span class='lvl_1'><span class='lvl_2'><span class='lvl_3'>אֽוֹ־אָסְרָ֥ה אִסָּ֛ר</span> עַל־נַפְשָׁ֖הּ</span> בִּשְׁבֻעָֽה׃</span>
</span>
<span class='posuk'>
<span class='chapverse'>ל(יב)</span><span class='lvl_1 first'><span class='lvl_2'><span class='lvl_3'>וְשָׁמַ֤ע אִישָׁהּ֙</span> וְהֶֽחֱרִ֣שׁ לָ֔הּ</span>​<span class='lvl_2'>לֹ֥א הֵנִ֖יא</span> אֹתָ֑הּ</span>​<span class='lvl_1'><span class='lvl_2'><span class='lvl_3'>וְקָ֨מוּ֙</span> כָּל־נְדָרֶ֔יהָ</span>​<span class='lvl_2'><span class='lvl_3'>וְכָל־אִסָּ֛ר</span> אֲשֶׁר־אָֽסְרָ֥ה עַל־נַפְשָׁ֖הּ</span> יָקֽוּם׃</span>
</span>
<span class='posuk'>
<span class='chapverse'>ל(יג)</span><span class='lvl_1 first'><span class='lvl_2'><span class='lvl_3'>וְאִם־הָפֵר֩ יָפֵ֨ר אֹתָ֥ם ׀ אִישָׁהּ֘</span> בְּי֣וֹם שָׁמְעוֹ֒</span>​<span class='lvl_2'><span class='lvl_3'>כָּל־מוֹצָ֨א שְׂפָתֶ֧יהָ לִנְדָרֶ֛יהָ</span> וּלְאִסַּ֥ר נַפְשָׁ֖הּ</span> לֹ֣א יָק֑וּם</span>​<span class='lvl_1'><span class='lvl_2'>אִישָׁ֣הּ הֲפֵרָ֔ם</span>​<span class='lvl_2'>וַֽיהוָ֖ה</span> יִֽסְלַֽח־לָֽהּ׃</span>
</span>
<span class='posuk'>
<span class='chapverse'>ל(יד)</span><span class='lvl_1 first'><span class='lvl_2'><span class='lvl_3'>כָּל־נֵ֛דֶר</span> וְכָל־שְׁבֻעַ֥ת אִסָּ֖ר</span> לְעַנֹּ֣ת נָ֑פֶשׁ</span>​<span class='lvl_1'><span class='lvl_2'>אִישָׁ֥הּ יְקִימֶ֖נּוּ</span> וְאִישָׁ֥הּ יְפֵרֶֽנּוּ׃</span>
</span>
<span class='posuk'>
<span class='chapverse'>ל(טו)</span><span class='lvl_1 first'><span class='lvl_2'><span class='lvl_3'>וְאִם־הַֽחֲרֵשׁ֩ יַֽחֲרִ֨ישׁ לָ֥הּ אִישָׁהּ֘</span> מִיּ֣וֹם אֶל־יוֹם֒</span>​<span class='lvl_2'><span class='lvl_3'>וְהֵקִים֙</span> אֶת־כָּל־נְדָרֶ֔יהָ</span>​<span class='lvl_2'>א֥וֹ אֶת־כָּל־אֱסָרֶ֖יהָ</span> אֲשֶׁ֣ר עָלֶ֑יהָ</span>​<span class='lvl_1'><span class='lvl_2'>הֵקִ֣ים אֹתָ֔ם</span>​<span class='lvl_2'>כִּֽי־הֶחֱרִ֥שׁ לָ֖הּ</span> בְּי֥וֹם שָׁמְעֽוֹ׃</span>
</span>
<span class='posuk'>
<span class='chapverse'>ל(טז)</span><span class='lvl_1 first'><span class='lvl_2'><span class='lvl_3'>וְאִם־הָפֵ֥ר יָפֵ֛ר</span> אֹתָ֖ם</span> אַֽחֲרֵ֣י שָׁמְע֑וֹ</span>​<span class='lvl_1'><span class='lvl_2'>וְנָשָׂ֖א</span> אֶת־עֲו‍ֹנָֽהּ׃</span>
</span>
<span class='posuk'>
<span class='chapverse'>ל(יז)</span><span class='lvl_1 first'><span class='lvl_2'><span class='lvl_3'>אֵ֣לֶּה הַֽחֻקִּ֗ים</span>​<span class='lvl_3'>אֲשֶׁ֨ר צִוָּ֤ה יְהוָה֙</span> אֶת־מֹשֶׁ֔ה</span>​<span class='lvl_2'>בֵּ֥ין אִ֖ישׁ</span> לְאִשְׁתּ֑וֹ</span>​<span class='lvl_1'><span class='lvl_2'>בֵּֽין־אָ֣ב לְבִתּ֔וֹ</span>​<span class='lvl_2'>בִּנְעֻרֶ֖יהָ</span> בֵּ֥ית אָבִֽיהָ׃</span>        פ<br/>
</span>
<span class='posuk'>
<span class='chapverse'>לא(א)</span><span class='lvl_1 first'><span class='lvl_2'>וַיְדַבֵּ֥ר יְהוָ֖ה</span> אֶל־מֹשֶׁ֥ה לֵּאמֹֽר׃</span>
</span>
<span class='posuk'>
<span class='chapverse'>לא(ב)</span><span class='lvl_1 first'><span class='lvl_2'><span class='lvl_3'>נְקֹ֗ם</span>​<span class='lvl_3'>נִקְמַת֙</span> בְּנֵ֣י יִשְׂרָאֵ֔ל</span>​<span class='lvl_2'>מֵאֵ֖ת</span> הַמִּדְיָנִ֑ים</span>​<span class='lvl_1'><span class='lvl_2'>אַחַ֖ר</span> תֵּֽאָסֵ֥ף אֶל־עַמֶּֽיךָ׃</span>
</span>
<span class='posuk'>
<span class='chapverse'>לא(ג)</span><span class='lvl_1 first'><span class='lvl_2'><span class='lvl_3'>וַיְדַבֵּ֤ר מֹשֶׁה֙</span> אֶל־הָעָ֣ם לֵאמֹ֔ר</span>​<span class='lvl_2'><span class='lvl_3'>הֵחָֽלְצ֧וּ מֵֽאִתְּכֶ֛ם</span> אֲנָשִׁ֖ים</span> לַצָּבָ֑א</span>​<span class='lvl_1'><span class='lvl_2'><span class='lvl_3'>וְיִֽהְיוּ֙</span> עַל־מִדְיָ֔ן</span>​<span class='lvl_2'>לָתֵ֥ת נִקְמַת־יְהוָ֖ה</span> בְּמִדְיָֽן׃</span>
</span>
<span class='posuk'>
<span class='chapverse'>לא(ד)</span><span class='lvl_1 first'><span class='lvl_2'><span class='lvl_3'>אֶ֚לֶף</span> לַמַּטֶּ֔ה</span>​<span class='lvl_2'>אֶ֖לֶף</span> לַמַּטֶּ֑ה</span>​<span class='lvl_1'><span class='lvl_2'><span class='lvl_3'>לְכֹל֙</span> מַטּ֣וֹת יִשְׂרָאֵ֔ל</span>​<span class='lvl_2'>תִּשְׁלְח֖וּ</span> לַצָּבָֽא׃</span>
</span>
<span class='posuk'>
<span class='chapverse'>לא(ה)</span><span class='lvl_1 first'><span class='lvl_2'><span class='lvl_3'>וַיִּמָּֽסְרוּ֙</span> מֵֽאַלְפֵ֣י יִשְׂרָאֵ֔ל</span>​<span class='lvl_2'>אֶ֖לֶף</span> לַמַּטֶּ֑ה</span>​<span class='lvl_1'><span class='lvl_2'>שְׁנֵים־עָשָׂ֥ר אֶ֖לֶף</span> חֲלוּצֵ֥י צָבָֽא׃</span>
</span>
<span class='posuk'>
<span class='chapverse'>לא(ו)</span><span class='lvl_1 first'><span class='lvl_2'><span class='lvl_3'>וַיִּשְׁלַ֨ח אֹתָ֥ם מֹשֶׁ֛ה</span> אֶ֥לֶף לַמַּטֶּ֖ה</span> לַצָּבָ֑א</span>​<span class='lvl_1'><span class='lvl_2'><span class='lvl_3'><span class='lvl_4'>אֹ֠תָם</span>​<span class='lvl_4'>וְאֶת־פִּ֨ינְחָ֜ס</span> בֶּן־אֶלְעָזָ֤ר הַכֹּהֵן֙</span> לַצָּבָ֔א</span>​<span class='lvl_2'><span class='lvl_3'>וּכְלֵ֥י הַקֹּ֛דֶשׁ</span> וַחֲצֹֽצְר֥וֹת הַתְּרוּעָ֖ה</span> בְּיָדֽוֹ׃</span>
</span>
<span class='posuk'>
<span class='chapverse'>לא(ז)</span><span class='lvl_1 first'><span class='lvl_2'><span class='lvl_3'>וַֽיִּצְבְּאוּ֙</span> עַל־מִדְיָ֔ן</span>​<span class='lvl_2'><span class='lvl_3'>כַּֽאֲשֶׁ֛ר</span> צִוָּ֥ה יְהוָ֖ה</span> אֶת־מֹשֶׁ֑ה</span>​<span class='lvl_1'><span class='lvl_2'>וַיַּֽהַרְג֖וּ</span> כָּל־זָכָֽר׃</span>
</span>
<span class='posuk'>
<span class='chapverse'>לא(ח)</span><span class='lvl_1 first'><span class='lvl_2'><span class='lvl_3'><span class='lvl_4'>וְאֶת־מַלְכֵ֨י מִדְיָ֜ן</span> הָֽרְג֣וּ עַל־חַלְלֵיהֶ֗ם</span>​<span class='lvl_3'>אֶת־אֱוִ֤י וְאֶת־רֶ֨קֶם֙</span>​<span class='lvl_3'>וְאֶת־צ֤וּר וְאֶת־חוּר֙</span> וְאֶת־רֶ֔בַע</span>​<span class='lvl_2'>חֲמֵ֖שֶׁת</span> מַלְכֵ֣י מִדְיָ֑ן</span>​<span class='lvl_1'><span class='lvl_2'><span class='lvl_3'>וְאֵת֙</span> בִּלְעָ֣ם בֶּן־בְּע֔וֹר</span>​<span class='lvl_2'>הָֽרְג֖וּ</span> בֶּחָֽרֶב׃</span>
</span>
<span class='posuk'>
<span class='chapverse'>לא(ט)</span><span class='lvl_1 first'><span class='lvl_2'><span class='lvl_3'>וַיִּשְׁבּ֧וּ בְנֵֽי־יִשְׂרָאֵ֛ל</span> אֶת־נְשֵׁ֥י מִדְיָ֖ן</span> וְאֶת־טַפָּ֑ם</span>​<span class='lvl_1'><span class='lvl_2'><span class='lvl_3'>וְאֵ֨ת כָּל־בְּהֶמְתָּ֧ם וְאֶת־כָּל־מִקְנֵהֶ֛ם</span> וְאֶת־כָּל־חֵילָ֖ם</span> בָּזָֽזוּ׃</span>
</span>
<span class='posuk'>
<span class='chapverse'>לא(י)</span><span class='lvl_1 first'><span class='lvl_2'><span class='lvl_3'>וְאֵ֤ת כָּל־עָֽרֵיהֶם֙</span> בְּמ֣וֹשְׁבֹתָ֔ם</span>​<span class='lvl_2'>וְאֵ֖ת</span> כָּל־טִֽירֹתָ֑ם</span>​<span class='lvl_1'><span class='lvl_2'>שָֽׂרְפ֖וּ</span> בָּאֵֽשׁ׃</span>
</span>
<span class='posuk'>
<span class='chapverse'>לא(יא)</span><span class='lvl_1 first'><span class='lvl_2'><span class='lvl_3'>וַיִּקְחוּ֙</span> אֶת־כָּל־הַשָּׁלָ֔ל</span>​<span class='lvl_2'>וְאֵ֖ת</span> כָּל־הַמַּלְק֑וֹחַ</span>​<span class='lvl_1'><span class='lvl_2'>בָּֽאָדָ֖ם</span> וּבַבְּהֵמָֽה׃</span>
</span>
<span class='posuk'>
<span class='chapverse'>לא(יב)</span><span class='lvl_1 first'><span class='lvl_2'><span class='lvl_3'><span class='lvl_4'>וַיָּבִ֡אוּ</span>​<span class='lvl_4'>אֶל־מֹשֶׁה֩ וְאֶל־אֶלְעָזָ֨ר הַכֹּהֵ֜ן</span> וְאֶל־עֲדַ֣ת בְּנֵֽי־יִשְׂרָאֵ֗ל</span>​<span class='lvl_3'>אֶת־הַשְּׁבִ֧י וְאֶת־הַמַּלְק֛וֹחַ</span> וְאֶת־הַשָּׁלָ֖ל</span> אֶל־הַֽמַּחֲנֶ֑ה</span>​<span class='lvl_1'><span class='lvl_2'>אֶל־עַֽרְבֹ֣ת מוֹאָ֔ב</span>​<span class='lvl_2'>אֲשֶׁ֖ר</span> עַל־יַרְדֵּ֥ן יְרֵחֽוֹ׃</span>        ס       
</span>
<span class='posuk'>
<span class='chapverse'>לא(יג)</span><span class='lvl_1 first'><span class='lvl_2'><span class='lvl_3'><span class='lvl_4'>וַיֵּ֨צְא֜וּ</span> מֹשֶׁ֨ה וְאֶלְעָזָ֧ר הַכֹּהֵ֛ן</span> וְכָל־נְשִׂיאֵ֥י הָֽעֵדָ֖ה</span> לִקְרָאתָ֑ם</span>​<span class='lvl_1'><span class='lvl_2'>אֶל־מִח֖וּץ</span> לַֽמַּחֲנֶֽה׃</span>
</span>
<span class='posuk'>
<span class='chapverse'>לא(יד)</span><span class='lvl_1 first'><span class='lvl_2'>וַיִּקְצֹ֣ף מֹשֶׁ֔ה</span>​<span class='lvl_2'>עַ֖ל</span> פְּקוּדֵ֣י הֶחָ֑יִל</span>​<span class='lvl_1'><span class='lvl_2'><span class='lvl_3'>שָׂרֵ֤י הָֽאֲלָפִים֙</span> וְשָׂרֵ֣י הַמֵּא֔וֹת</span>​<span class='lvl_2'>הַבָּאִ֖ים</span> מִצְּבָ֥א הַמִּלְחָמָֽה׃</span>
</span>
<span class='posuk'>
<span class='chapverse'>לא(טו)</span><span class='lvl_1 first'><span class='lvl_2'>וַיֹּ֥אמֶר אֲלֵיהֶ֖ם</span> מֹשֶׁ֑ה</span>​<span class='lvl_1'><span class='lvl_2'>הַֽחִיִּיתֶ֖ם</span> כָּל־נְקֵבָֽה׃</span>
</span>
<span class='posuk'>
<span class='chapverse'>לא(טז)</span><span class='lvl_1 first'><span class='lvl_2'><span class='lvl_3'><span class='lvl_4'>הֵ֣ן הֵ֜נָּה</span> הָי֨וּ לִבְנֵ֤י יִשְׂרָאֵל֙</span> בִּדְבַ֣ר בִּלְעָ֔ם</span>​<span class='lvl_2'>לִמְסָר־מַ֥עַל בַּֽיהוָ֖ה</span> עַל־דְּבַר־פְּע֑וֹר</span>​<span class='lvl_1'><span class='lvl_2'>וַתְּהִ֥י הַמַּגֵּפָ֖ה</span> בַּֽעֲדַ֥ת יְהוָֽה׃</span>
</span>
<span class='posuk'>
<span class='chapverse'>לא(יז)</span><span class='lvl_1 first'><span class='lvl_2'>וְעַתָּ֕ה</span>​<span class='lvl_2'>הִרְג֥וּ כָל־זָכָ֖ר</span> בַּטָּ֑ף</span>​<span class='lvl_1'><span class='lvl_2'><span class='lvl_3'>וְכָל־אִשָּׁ֗ה</span>​<span class='lvl_3'>יֹדַ֥עַת אִ֛ישׁ</span> לְמִשְׁכַּ֥ב זָכָ֖ר</span> הֲרֹֽגוּ׃</span>
</span>
<span class='posuk'>
<span class='chapverse'>לא(יח)</span><span class='lvl_1 first'><span class='lvl_2'><span class='lvl_3'>וְכֹל֙</span> הַטַּ֣ף בַּנָּשִׁ֔ים</span>​<span class='lvl_2'>אֲשֶׁ֥ר לֹֽא־יָדְע֖וּ</span> מִשְׁכַּ֣ב זָכָ֑ר</span>​<span class='lvl_1'><span class='lvl_2'>הַֽחֲי֖וּ</span> לָכֶֽם׃</span>
</span>
<span class='posuk'>
<span class='chapverse'>לא(יט)</span><span class='lvl_1 first'><span class='lvl_2'><span class='lvl_3'>וְאַתֶּ֗ם</span>​<span class='lvl_3'>חֲנ֛וּ</span> מִח֥וּץ לַֽמַּחֲנֶ֖ה</span> שִׁבְעַ֣ת יָמִ֑ים</span>​<span class='lvl_1'><span class='lvl_2'><span class='lvl_3'><span class='lvl_4'>כֹּל֩ הֹרֵ֨ג נֶ֜פֶשׁ</span> וְכֹ֣ל ׀ נֹגֵ֣עַ בֶּֽחָלָ֗ל</span>​<span class='lvl_3'><span class='lvl_4'>תִּֽתְחַטְּא֞וּ</span> בַּיּ֤וֹם הַשְּׁלִישִׁי֙</span> וּבַיּ֣וֹם הַשְּׁבִיעִ֔י</span>​<span class='lvl_2'>אַתֶּ֖ם</span> וּשְׁבִיכֶֽם׃</span>
</span>
<span class='posuk'>
<span class='chapverse'>לא(כ)</span><span class='lvl_1 first'><span class='lvl_2'><span class='lvl_3'>וְכָל־בֶּ֧גֶד וְכָל־כְּלִי־ע֛וֹר</span> וְכָל־מַֽעֲשֵׂ֥ה עִזִּ֖ים</span> וְכָל־כְּלִי־עֵ֑ץ</span>​<span class='lvl_1'>תִּתְחַטָּֽאוּ׃</span>        ס       
</span>
<span class='posuk'>
<span class='chapverse'>לא(כא)</span><span class='lvl_1 first'><span class='lvl_2'><span class='lvl_3'>וַיֹּ֨אמֶר אֶלְעָזָ֤ר הַכֹּהֵן֙</span> אֶל־אַנְשֵׁ֣י הַצָּבָ֔א</span>​<span class='lvl_2'>הַבָּאִ֖ים</span> לַמִּלְחָמָ֑ה</span>​<span class='lvl_1'><span class='lvl_2'><span class='lvl_3'>זֹ֚את</span> חֻקַּ֣ת הַתּוֹרָ֔ה</span>​<span class='lvl_2'>אֲשֶׁר־צִוָּ֥ה יְהוָ֖ה</span> אֶת־מֹשֶֽׁה׃</span>
</span>
<span class='posuk'>
<span class='chapverse'>לא(כב)</span><span class='lvl_1 first'><span class='lvl_2'>אַ֥ךְ אֶת־הַזָּהָ֖ב</span> וְאֶת־הַכָּ֑סֶף</span>​<span class='lvl_1'><span class='lvl_2'><span class='lvl_3'>אֶֽת־הַנְּחֹ֨שֶׁת֙</span> אֶת־הַבַּרְזֶ֔ל</span>​<span class='lvl_2'>אֶֽת־הַבְּדִ֖יל</span> וְאֶת־הָֽעֹפָֽרֶת׃</span>
</span>
<span class='posuk'>
<span class='chapverse'>לא(כג)</span><span class='lvl_1 first'><span class='lvl_2'><span class='lvl_3'><span class='lvl_4'>כָּל־דָּבָ֞ר</span> אֲשֶׁר־יָבֹ֣א בָאֵ֗שׁ</span>​<span class='lvl_3'>תַּֽעֲבִ֤ירוּ בָאֵשׁ֙</span> וְטָהֵ֔ר</span>​<span class='lvl_2'>אַ֕ךְ</span>​<span class='lvl_2'>בְּמֵ֥י נִדָּ֖ה</span> יִתְחַטָּ֑א</span>​<span class='lvl_1'><span class='lvl_2'><span class='lvl_3'>וְכֹ֨ל אֲשֶׁ֧ר לֹֽא־יָבֹ֛א</span> בָּאֵ֖שׁ</span> תַּֽעֲבִ֥ירוּ בַמָּֽיִם׃</span>
</span>
<span class='posuk'>
<span class='chapverse'>לא(כד)</span><span class='lvl_1 first'><span class='lvl_2'><span class='lvl_3'>וְכִבַּסְתֶּ֧ם בִּגְדֵיכֶ֛ם</span> בַּיּ֥וֹם הַשְּׁבִיעִ֖י</span> וּטְהַרְתֶּ֑ם</span>​<span class='lvl_1'><span class='lvl_2'>וְאַחַ֖ר</span> תָּבֹ֥אוּ אֶל־הַֽמַּחֲנֶֽה׃</span>        ס       
</span>
<span class='posuk'>
<span class='chapverse'>לא(כה)</span><span class='lvl_1 first'><span class='lvl_2'>וַיֹּ֥אמֶר יְהוָ֖ה</span> אֶל־מֹשֶׁ֥ה לֵּאמֹֽר׃</span>
</span>
<span class='posuk'>
<span class='chapverse'>לא(כו)</span><span class='lvl_1 first'><span class='lvl_2'><span class='lvl_3'>שָׂ֗א</span>​<span class='lvl_3'>אֵ֣ת רֹ֤אשׁ מַלְק֨וֹחַ֙</span> הַשְּׁבִ֔י</span>​<span class='lvl_2'>בָּֽאָדָ֖ם</span> וּבַבְּהֵמָ֑ה</span>​<span class='lvl_1'><span class='lvl_2'><span class='lvl_3'>אַתָּה֙</span> וְאֶלְעָזָ֣ר הַכֹּהֵ֔ן</span>​<span class='lvl_2'>וְרָאשֵׁ֖י</span> אֲב֥וֹת הָֽעֵדָֽה׃</span>
</span>
<span class='posuk'>
<span class='chapverse'>לא(כז)</span><span class='lvl_1 first'><span class='lvl_2'><span class='lvl_3'>וְחָצִ֨יתָ֙</span> אֶת־הַמַּלְק֔וֹחַ</span>​<span class='lvl_2'><span class='lvl_3'>בֵּ֚ין</span> תֹּֽפְשֵׂ֣י הַמִּלְחָמָ֔ה</span>​<span class='lvl_2'>הַיֹּֽצְאִ֖ים</span> לַצָּבָ֑א</span>​<span class='lvl_1'><span class='lvl_2'>וּבֵ֖ין</span> כָּל־הָֽעֵדָֽה׃</span>
</span>
<span class='posuk'>
<span class='chapverse'>לא(כח)</span><span class='lvl_1 first'><span class='lvl_2'><span class='lvl_3'><span class='lvl_4'>וַהֲרֵֽמֹתָ֨ מֶ֜כֶס</span> לַֽיהוָ֗ה</span>​<span class='lvl_3'><span class='lvl_4'>מֵאֵ֞ת</span> אַנְשֵׁ֤י הַמִּלְחָמָה֙</span> הַיֹּֽצְאִ֣ים לַצָּבָ֔א</span>​<span class='lvl_2'>אֶחָ֣ד נֶ֔פֶשׁ</span>​<span class='lvl_2'>מֵֽחֲמֵ֖שׁ</span> הַמֵּא֑וֹת</span>​<span class='lvl_1'><span class='lvl_2'><span class='lvl_3'>מִן־הָֽאָדָם֙</span> וּמִן־הַבָּקָ֔ר</span>​<span class='lvl_2'>וּמִן־הַֽחֲמֹרִ֖ים</span> וּמִן־הַצֹּֽאן׃</span>
</span>
<span class='posuk'>
<span class='chapverse'>לא(כט)</span><span class='lvl_1 first'><span class='lvl_2'>מִמַּֽחֲצִיתָ֖ם</span> תִּקָּ֑חוּ</span>​<span class='lvl_1'><span class='lvl_2'><span class='lvl_3'>וְנָֽתַתָּ֛ה</span> לְאֶלְעָזָ֥ר הַכֹּהֵ֖ן</span> תְּרוּמַ֥ת יְהוָֽה׃</span>
</span>
<span class='posuk'>
<span class='chapverse'>לא(ל)</span><span class='lvl_1 first'><span class='lvl_2'><span class='lvl_3'><span class='lvl_4'>וּמִמַּֽחֲצִ֨ת בְּנֵֽי־יִשְׂרָאֵ֜ל</span> תִּקַּ֣ח ׀ אֶחָ֣ד ׀ אָחֻ֣ז מִן־הַֽחֲמִשִּׁ֗ים</span>​<span class='lvl_3'>מִן־הָֽאָדָ֧ם מִן־הַבָּקָ֛ר</span> מִן־הַֽחֲמֹרִ֥ים וּמִן־הַצֹּ֖אן</span> מִכָּל־הַבְּהֵמָ֑ה</span>​<span class='lvl_1'><span class='lvl_2'><span class='lvl_3'>וְנָֽתַתָּ֤ה אֹתָם֙</span> לַלְוִיִּ֔ם</span>​<span class='lvl_2'>שֹֽׁמְרֵ֕י</span>​<span class='lvl_2'>מִשְׁמֶ֖רֶת</span> מִשְׁכַּ֥ן יְהוָֽה׃</span>
</span>
<span class='posuk'>
<span class='chapverse'>לא(לא)</span><span class='lvl_1 first'><span class='lvl_2'>וַיַּ֣עַשׂ מֹשֶׁ֔ה</span>​<span class='lvl_2'>וְאֶלְעָזָ֖ר</span> הַכֹּהֵ֑ן</span>​<span class='lvl_1'><span class='lvl_2'><span class='lvl_3'>כַּֽאֲשֶׁ֛ר</span> צִוָּ֥ה יְהוָ֖ה</span> אֶת־מֹשֶֽׁה׃</span>
</span>
<span class='posuk'>
<span class='chapverse'>לא(לב)</span><span class='lvl_1 first'><span class='lvl_2'><span class='lvl_3'>וַֽיְהִי֙</span> הַמַּלְק֔וֹחַ</span>​<span class='lvl_2'>יֶ֣תֶר הַבָּ֔ז</span>​<span class='lvl_2'>אֲשֶׁ֥ר בָּֽזְז֖וּ</span> עַ֣ם הַצָּבָ֑א</span>​<span class='lvl_1'><span class='lvl_2'><span class='lvl_3'>צֹ֗אן</span>​<span class='lvl_3'>שֵׁשׁ־מֵא֥וֹת אֶ֛לֶף</span> וְשִׁבְעִ֥ים אֶ֖לֶף</span> וַֽחֲמֵ֥שֶׁת אֲלָפִֽים׃</span>
</span>
<span class='posuk'>
<span class='chapverse'>לא(לג)</span><span class='lvl_1 first'><span class='lvl_2'>וּבָקָ֕ר</span>​<span class='lvl_2'>שְׁנַ֥יִם וְשִׁבְעִ֖ים</span> אָֽלֶף׃</span>
</span>
<span class='posuk'>
<span class='chapverse'>לא(לד)</span><span class='lvl_1 first'><span class='lvl_2'>וַֽחֲמֹרִ֕ים</span>​<span class='lvl_2'>אֶחָ֥ד וְשִׁשִּׁ֖ים</span> אָֽלֶף׃</span>
</span>
<span class='posuk'>
<span class='chapverse'>לא(לה)</span><span class='lvl_1 first'><span class='lvl_2'>וְנֶ֣פֶשׁ אָדָ֔ם</span>​<span class='lvl_2'>מִ֨ן־הַנָּשִׁ֔ים</span>​<span class='lvl_2'>אֲשֶׁ֥ר לֹֽא־יָדְע֖וּ</span> מִשְׁכַּ֣ב זָכָ֑ר</span>​<span class='lvl_1'><span class='lvl_2'>כָּל־נֶ֕פֶשׁ</span>​<span class='lvl_2'>שְׁנַ֥יִם וּשְׁלֹשִׁ֖ים</span> אָֽלֶף׃</span>
</span>
<span class='posuk'>
<span class='chapverse'>לא(לו)</span><span class='lvl_1 first'><span class='lvl_2'><span class='lvl_3'>וַתְּהִי֙</span> הַֽמֶּחֱצָ֔ה</span>​<span class='lvl_2'>חֵ֕לֶק</span>​<span class='lvl_2'>הַיֹּֽצְאִ֖ים</span> בַּצָּבָ֑א</span>​<span class='lvl_1'><span class='lvl_2'><span class='lvl_3'>מִסְפַּ֣ר הַצֹּ֗אן</span>​<span class='lvl_3'>שְׁלֹשׁ־מֵא֥וֹת אֶ֨לֶף֙</span> וּשְׁלֹשִׁ֣ים אֶ֔לֶף</span>​<span class='lvl_2'>וְשִׁבְעַ֥ת אֲלָפִ֖ים</span> וַֽחֲמֵ֥שׁ מֵאֽוֹת׃</span>
</span>
<span class='posuk'>
<span class='chapverse'>לא(לז)</span><span class='lvl_1 first'><span class='lvl_2'><span class='lvl_3'>וַיְהִ֛י</span> הַמֶּ֥כֶס לַֽיהוָ֖ה</span> מִן־הַצֹּ֑אן</span>​<span class='lvl_1'><span class='lvl_2'>שֵׁ֥שׁ מֵא֖וֹת</span> חָמֵ֥שׁ וְשִׁבְעִֽים׃</span>
</span>
<span class='posuk'>
<span class='chapverse'>לא(לח)</span><span class='lvl_1 first'><span class='lvl_2'>וְהַ֨בָּקָ֔ר</span>​<span class='lvl_2'>שִׁשָּׁ֥ה וּשְׁלֹשִׁ֖ים</span> אָ֑לֶף</span>​<span class='lvl_1'><span class='lvl_2'>וּמִכְסָ֥ם לַֽיהוָ֖ה</span> שְׁנַ֥יִם וְשִׁבְעִֽים׃</span>
</span>
<span class='posuk'>
<span class='chapverse'>לא(לט)</span><span class='lvl_1 first'><span class='lvl_2'>וַֽחֲמֹרִ֕ים</span>​<span class='lvl_2'>שְׁלֹשִׁ֥ים אֶ֖לֶף</span> וַֽחֲמֵ֣שׁ מֵא֑וֹת</span>​<span class='lvl_1'><span class='lvl_2'>וּמִכְסָ֥ם לַֽיהוָ֖ה</span> אֶחָ֥ד וְשִׁשִּֽׁים׃</span>
</span>
<span class='posuk'>
<span class='chapverse'>לא(מ)</span><span class='lvl_1 first'><span class='lvl_2'>וְנֶ֣פֶשׁ אָדָ֔ם</span>​<span class='lvl_2'>שִׁשָּׁ֥ה עָשָׂ֖ר</span> אָ֑לֶף</span>​<span class='lvl_1'><span class='lvl_2'><span class='lvl_3'>וּמִכְסָם֙</span> לַֽיהוָ֔ה</span>​<span class='lvl_2'>שְׁנַ֥יִם וּשְׁלֹשִׁ֖ים</span> נָֽפֶשׁ׃</span>
</span>
<span class='posuk'>
<span class='chapverse'>לא(מא)</span><span class='lvl_1 first'><span class='lvl_2'><span class='lvl_3'>וַיִּתֵּ֣ן מֹשֶׁ֗ה</span>​<span class='lvl_3'>אֶת־מֶ֨כֶס֙</span> תְּרוּמַ֣ת יְהוָ֔ה</span>​<span class='lvl_2'>לְאֶלְעָזָ֖ר</span> הַכֹּהֵ֑ן</span>​<span class='lvl_1'><span class='lvl_2'><span class='lvl_3'>כַּֽאֲשֶׁ֛ר</span> צִוָּ֥ה יְהוָ֖ה</span> אֶת־מֹשֶֽׁה׃</span>
</span>
<span class='posuk'>
<span class='chapverse'>לא(מב)</span><span class='lvl_1 first'><span class='lvl_2'>וּמִֽמַּחֲצִ֖ית</span> בְּנֵ֣י יִשְׂרָאֵ֑ל</span>​<span class='lvl_1'><span class='lvl_2'><span class='lvl_3'>אֲשֶׁר֙</span> חָצָ֣ה מֹשֶׁ֔ה</span>​<span class='lvl_2'>מִן־הָֽאֲנָשִׁ֖ים</span> הַצֹּֽבְאִֽים׃</span>
</span>
<span class='posuk'>
<span class='chapverse'>לא(מג)</span><span class='lvl_1 first'><span class='lvl_2'><span class='lvl_3'>וַתְּהִ֛י</span> מֶֽחֱצַ֥ת הָֽעֵדָ֖ה</span> מִן־הַצֹּ֑אן</span>​<span class='lvl_1'><span class='lvl_2'><span class='lvl_3'>שְׁלֹשׁ־מֵא֥וֹת אֶ֨לֶף֙</span> וּשְׁלֹשִׁ֣ים אֶ֔לֶף</span>​<span class='lvl_2'>שִׁבְעַ֥ת אֲלָפִ֖ים</span> וַֽחֲמֵ֥שׁ מֵאֽוֹת׃</span>
</span>
<span class='posuk'>
<span class='chapverse'>לא(מד)</span><span class='lvl_1 first'><span class='lvl_2'>וּבָקָ֕ר</span>​<span class='lvl_2'>שִׁשָּׁ֥ה וּשְׁלֹשִׁ֖ים</span> אָֽלֶף׃</span>
</span>
<span class='posuk'>
<span class='chapverse'>לא(מה)</span><span class='lvl_1 first'><span class='lvl_2'>וַֽחֲמֹרִ֕ים</span>​<span class='lvl_2'>שְׁלֹשִׁ֥ים אֶ֖לֶף</span> וַֽחֲמֵ֥שׁ מֵאֽוֹת׃</span>
</span>
<span class='posuk'>
<span class='chapverse'>לא(מו)</span><span class='lvl_1 first'><span class='lvl_2'>וְנֶ֣פֶשׁ אָדָ֔ם</span>​<span class='lvl_2'>שִׁשָּׁ֥ה עָשָׂ֖ר</span> אָֽלֶף׃</span>
</span>
<span class='posuk'>
<span class='chapverse'>לא(מז)</span><span class='lvl_1 first'><span class='lvl_2'><span class='lvl_3'><span class='lvl_4'>וַיִּקַּ֨ח מֹשֶׁ֜ה</span> מִמַּֽחֲצִ֣ת בְּנֵֽי־יִשְׂרָאֵ֗ל</span>​<span class='lvl_3'>אֶת־הָֽאָחֻז֙</span> אֶחָ֣ד מִן־הַֽחֲמִשִּׁ֔ים</span>​<span class='lvl_2'>מִן־הָֽאָדָ֖ם</span> וּמִן־הַבְּהֵמָ֑ה</span>​<span class='lvl_1'><span class='lvl_2'><span class='lvl_3'><span class='lvl_4'>וַיִּתֵּ֨ן אֹתָ֜ם</span> לַלְוִיִּ֗ם</span>​<span class='lvl_3'>שֹֽׁמְרֵי֙</span>​<span class='lvl_3'>מִשְׁמֶ֨רֶת֙</span> מִשְׁכַּ֣ן יְהוָ֔ה</span>​<span class='lvl_2'><span class='lvl_3'>כַּֽאֲשֶׁ֛ר</span> צִוָּ֥ה יְהוָ֖ה</span> אֶת־מֹשֶֽׁה׃</span>
</span>
<span class='posuk'>
<span class='chapverse'>לא(מח)</span><span class='lvl_1 first'><span class='lvl_2'><span class='lvl_3'>וַֽיִּקְרְבוּ֙</span> אֶל־מֹשֶׁ֔ה</span>​<span class='lvl_2'>הַפְּקֻדִ֕ים</span>​<span class='lvl_2'>אֲשֶׁ֖ר</span> לְאַלְפֵ֣י הַצָּבָ֑א</span>​<span class='lvl_1'><span class='lvl_2'>שָׂרֵ֥י הָֽאֲלָפִ֖ים</span> וְשָׂרֵ֥י הַמֵּאֽוֹת׃</span>
</span>
<span class='posuk'>
<span class='chapverse'>לא(מט)</span><span class='lvl_1 first'><span class='lvl_2'><span class='lvl_3'>וַיֹּֽאמְרוּ֙</span> אֶל־מֹשֶׁ֔ה</span>​<span class='lvl_2'><span class='lvl_3'>עֲבָדֶ֣יךָ נָֽשְׂא֗וּ</span>​<span class='lvl_3'>אֶת־רֹ֛אשׁ</span> אַנְשֵׁ֥י הַמִּלְחָמָ֖ה</span> אֲשֶׁ֣ר בְּיָדֵ֑נוּ</span>​<span class='lvl_1'><span class='lvl_2'>וְלֹֽא־נִפְקַ֥ד מִמֶּ֖נּוּ</span> אִֽישׁ׃</span>
</span>
<span class='posuk'>
<span class='chapverse'>לא(נ)</span><span class='lvl_1 first'><span class='lvl_2'><span class='lvl_3'><span class='lvl_4'>וַנַּקְרֵ֞ב</span> אֶת־קָרְבַּ֣ן יְהוָ֗ה</span>​<span class='lvl_3'>אִישׁ֩ אֲשֶׁ֨ר מָצָ֤א כְלִֽי־זָהָב֙</span> אֶצְעָדָ֣ה וְצָמִ֔יד</span>​<span class='lvl_2'>טַבַּ֖עַת</span> עָגִ֣יל וְכוּמָ֑ז</span>​<span class='lvl_1'><span class='lvl_2'>לְכַפֵּ֥ר עַל־נַפְשֹׁתֵ֖ינוּ</span> לִפְנֵ֥י יְהוָֽה׃</span>
</span>
<span class='posuk'>
<span class='chapverse'>לא(נא)</span><span class='lvl_1 first'><span class='lvl_2'><span class='lvl_3'><span class='lvl_4'>וַיִּקַּ֨ח מֹשֶׁ֜ה</span> וְאֶלְעָזָ֧ר הַכֹּהֵ֛ן</span> אֶת־הַזָּהָ֖ב</span> מֵֽאִתָּ֑ם</span>​<span class='lvl_1'><span class='lvl_2'>כֹּ֖ל</span> כְּלִ֥י מַֽעֲשֶֽׂה׃</span>
</span>
<span class='posuk'>
<span class='chapverse'>לא(נב)</span><span class='lvl_1 first'><span class='lvl_2'><span class='lvl_3'>וַיְהִ֣י ׀ כָּל־זְהַ֣ב הַתְּרוּמָ֗ה</span>​<span class='lvl_3'>אֲשֶׁ֤ר הֵרִ֨ימוּ֙</span> לַֽיהוָ֔ה</span>​<span class='lvl_2'><span class='lvl_3'>שִׁשָּׁ֨ה עָשָׂ֥ר אֶ֛לֶף</span> שְׁבַע־מֵא֥וֹת וַֽחֲמִשִּׁ֖ים</span> שָׁ֑קֶל</span>​<span class='lvl_1'><span class='lvl_2'><span class='lvl_3'>מֵאֵת֙</span> שָׂרֵ֣י הָֽאֲלָפִ֔ים</span>​<span class='lvl_2'>וּמֵאֵ֖ת</span> שָׂרֵ֥י הַמֵּאֽוֹת׃</span>
</span>
<span class='posuk'>
<span class='chapverse'>לא(נג)</span><span class='lvl_1 first'><span class='lvl_2'><span class='lvl_3'>אַנְשֵׁי֙</span> הַצָּבָ֔א</span>​<span class='lvl_2'>בָּֽזְז֖וּ</span> אִ֥ישׁ לֽוֹ׃</span>
</span>
<span class='posuk'>
<span class='chapverse'>לא(נד)</span><span class='lvl_1 first'><span class='lvl_2'><span class='lvl_3'><span class='lvl_4'>וַיִּקַּ֨ח מֹשֶׁ֜ה</span> וְאֶלְעָזָ֤ר הַכֹּהֵן֙</span> אֶת־הַזָּהָ֔ב</span>​<span class='lvl_2'><span class='lvl_3'>מֵאֵ֛ת</span> שָׂרֵ֥י הָֽאֲלָפִ֖ים</span> וְהַמֵּא֑וֹת</span>​<span class='lvl_1'><span class='lvl_2'><span class='lvl_3'>וַיָּבִ֤אוּ אֹתוֹ֙</span> אֶל־אֹ֣הֶל מוֹעֵ֔ד</span>​<span class='lvl_2'>זִכָּר֥וֹן לִבְנֵֽי־יִשְׂרָאֵ֖ל</span> לִפְנֵ֥י יְהוָֽה׃</span>        פ<br/>
</span>
<span class='posuk'>
<span class='chapverse'>לב(א)</span><span class='lvl_1 first'><span class='lvl_2'><span class='lvl_3'>וּמִקְנֶ֣ה ׀ רַ֗ב</span>​<span class='lvl_3'><span class='lvl_4'>הָיָ֞ה</span> לִבְנֵ֧י רְאוּבֵ֛ן</span> וְלִבְנֵי־גָ֖ד</span> עָצ֣וּם מְאֹ֑ד</span>​<span class='lvl_1'><span class='lvl_2'><span class='lvl_3'><span class='lvl_4'>וַיִּרְא֞וּ</span> אֶת־אֶ֤רֶץ יַעְזֵר֙</span> וְאֶת־אֶ֣רֶץ גִּלְעָ֔ד</span>​<span class='lvl_2'>וְהִנֵּ֥ה הַמָּק֖וֹם</span> מְק֥וֹם מִקְנֶֽה׃</span>
</span>
<span class='posuk'>
<span class='chapverse'>לב(ב)</span><span class='lvl_1 first'><span class='lvl_2'>וַיָּבֹ֥אוּ בְנֵֽי־גָ֖ד</span> וּבְנֵ֣י רְאוּבֵ֑ן</span>​<span class='lvl_1'><span class='lvl_2'><span class='lvl_3'>וַיֹּֽאמְר֤וּ אֶל־מֹשֶׁה֙</span> וְאֶל־אֶלְעָזָ֣ר הַכֹּהֵ֔ן</span>​<span class='lvl_2'>וְאֶל־נְשִׂיאֵ֥י הָֽעֵדָ֖ה</span> לֵאמֹֽר׃</span>
</span>
<span class='posuk'>
<span class='chapverse'>לב(ג)</span><span class='lvl_1 first'><span class='lvl_2'><span class='lvl_3'>עֲטָר֤וֹת וְדִיבֹן֙</span> וְיַעְזֵ֣ר וְנִמְרָ֔ה</span>​<span class='lvl_2'>וְחֶשְׁבּ֖וֹן</span> וְאֶלְעָלֵ֑ה</span>​<span class='lvl_1'><span class='lvl_2'>וּשְׂבָ֥ם וּנְב֖וֹ</span> וּבְעֹֽן׃</span>
</span>
<span class='posuk'>
<span class='chapverse'>לב(ד)</span><span class='lvl_1 first'><span class='lvl_2'><span class='lvl_3'>הָאָ֗רֶץ</span>​<span class='lvl_3'>אֲשֶׁ֨ר הִכָּ֤ה יְהוָה֙</span>​<span class='lvl_3'>לִפְנֵי֙</span> עֲדַ֣ת יִשְׂרָאֵ֔ל</span>​<span class='lvl_2'>אֶ֥רֶץ מִקְנֶ֖ה</span> הִ֑וא</span>​<span class='lvl_1'><span class='lvl_2'>וְלַֽעֲבָדֶ֖יךָ</span> מִקְנֶֽה׃</span>        ס       
</span>
<span class='posuk'>
<span class='chapverse'>לב(ה)</span><span class='lvl_1 first'><span class='lvl_2'><span class='lvl_3'>וַיֹּֽאמְר֗וּ</span>​<span class='lvl_3'>אִם־מָצָ֤אנוּ חֵן֙</span> בְּעֵינֶ֔יךָ</span>​<span class='lvl_2'><span class='lvl_3'><span class='lvl_4'>יֻתַּ֞ן</span> אֶת־הָאָ֧רֶץ הַזֹּ֛את</span> לַֽעֲבָדֶ֖יךָ</span> לַֽאֲחֻזָּ֑ה</span>​<span class='lvl_1'><span class='lvl_2'>אַל־תַּֽעֲבִרֵ֖נוּ</span> אֶת־הַיַּרְדֵּֽן׃</span>
</span>
<span class='posuk'>
<span class='chapverse'>לב(ו)</span><span class='lvl_1 first'><span class='lvl_2'>וַיֹּ֣אמֶר מֹשֶׁ֔ה</span>​<span class='lvl_2'>לִבְנֵי־גָ֖ד</span> וְלִבְנֵ֣י רְאוּבֵ֑ן</span>​<span class='lvl_1'><span class='lvl_2'><span class='lvl_3'>הַאַֽחֵיכֶ֗ם</span>​<span class='lvl_3'>יָבֹ֨אוּ֙</span> לַמִּלְחָמָ֔ה</span>​<span class='lvl_2'>וְאַתֶּ֖ם</span> תֵּ֥שְׁבוּ פֹֽה׃</span>
</span>
<span class='posuk'>
<span class='chapverse'>לב(ז)</span><span class='lvl_1 first'><span class='lvl_2'>וְלָ֣מָּה תְנִיא֔וּן [תנואון]</span>​<span class='lvl_2'>אֶת־לֵ֖ב</span> בְּנֵ֣י יִשְׂרָאֵ֑ל</span>​<span class='lvl_1'><span class='lvl_2'><span class='lvl_3'>מֵֽעֲבֹר֙</span> אֶל־הָאָ֔רֶץ</span>​<span class='lvl_2'>אֲשֶׁר־נָתַ֥ן לָהֶ֖ם</span> יְהוָֽה׃</span>
</span>
<span class='posuk'>
<span class='chapverse'>לב(ח)</span><span class='lvl_1 first'><span class='lvl_2'>כֹּ֥ה עָשׂ֖וּ</span> אֲבֹֽתֵיכֶ֑ם</span>​<span class='lvl_1'><span class='lvl_2'><span class='lvl_3'>בְּשָׁלְחִ֥י אֹתָ֛ם</span> מִקָּדֵ֥שׁ בַּרְנֵ֖עַ</span> לִרְא֥וֹת אֶת־הָאָֽרֶץ׃</span>
</span>
<span class='posuk'>
<span class='chapverse'>לב(ט)</span><span class='lvl_1 first'><span class='lvl_2'><span class='lvl_3'><span class='lvl_4'>וַֽיַּעֲל֞וּ</span> עַד־נַ֣חַל אֶשְׁכּ֗וֹל</span>​<span class='lvl_3'>וַיִּרְאוּ֙</span> אֶת־הָאָ֔רֶץ</span>​<span class='lvl_2'>וַיָּנִ֕יאוּ</span>​<span class='lvl_2'>אֶת־לֵ֖ב</span> בְּנֵ֣י יִשְׂרָאֵ֑ל</span>​<span class='lvl_1'><span class='lvl_2'><span class='lvl_3'>לְבִלְתִּי־בֹא֙</span> אֶל־הָאָ֔רֶץ</span>​<span class='lvl_2'>אֲשֶׁר־נָתַ֥ן לָהֶ֖ם</span> יְהוָֽה׃</span>
</span>
<span class='posuk'>
<span class='chapverse'>לב(י)</span><span class='lvl_1 first'><span class='lvl_2'>וַיִּֽחַר־אַ֥ף יְהוָ֖ה</span> בַּיּ֣וֹם הַה֑וּא</span>​<span class='lvl_1'><span class='lvl_2'>וַיִּשָּׁבַ֖ע</span> לֵאמֹֽר׃</span>
</span>
<span class='posuk'>
<span class='chapverse'>לב(יא)</span><span class='lvl_1 first'><span class='lvl_2'><span class='lvl_3'><span class='lvl_4'>אִם־יִרְא֨וּ הָֽאֲנָשִׁ֜ים</span> הָֽעֹלִ֣ים מִמִּצְרַ֗יִם</span>​<span class='lvl_3'>מִבֶּ֨ן עֶשְׂרִ֤ים שָׁנָה֙</span> וָמַ֔עְלָה</span>​<span class='lvl_2'><span class='lvl_3'>אֵ֚ת</span> הָֽאֲדָמָ֔ה</span>​<span class='lvl_2'><span class='lvl_3'>אֲשֶׁ֥ר נִשְׁבַּ֛עְתִּי</span> לְאַבְרָהָ֥ם לְיִצְחָ֖ק</span> וּֽלְיַעֲקֹ֑ב</span>​<span class='lvl_1'><span class='lvl_2'>כִּ֥י לֹֽא־מִלְא֖וּ</span> אַֽחֲרָֽי׃</span>
</span>
<span class='posuk'>
<span class='chapverse'>לב(יב)</span><span class='lvl_1 first'><span class='lvl_2'><span class='lvl_3'><span class='lvl_4'>בִּלְתִּ֞י</span> כָּלֵ֤ב בֶּן־יְפֻנֶּה֙</span> הַקְּנִזִּ֔י</span>​<span class='lvl_2'>וִֽיהוֹשֻׁ֖עַ</span> בִּן־נ֑וּן</span>​<span class='lvl_1'><span class='lvl_2'>כִּ֥י מִלְא֖וּ</span> אַֽחֲרֵ֥י יְהוָֽה׃</span>
</span>
<span class='posuk'>
<span class='chapverse'>לב(יג)</span><span class='lvl_1 first'><span class='lvl_2'><span class='lvl_3'>וַיִּֽחַר־אַ֤ף יְהוָה֙</span> בְּיִשְׂרָאֵ֔ל</span>​<span class='lvl_2'><span class='lvl_3'>וַיְנִעֵם֙</span> בַּמִּדְבָּ֔ר</span>​<span class='lvl_2'>אַרְבָּעִ֖ים</span> שָׁנָ֑ה</span>​<span class='lvl_1'><span class='lvl_2'><span class='lvl_3'>עַד־תֹּם֙</span> כָּל־הַדּ֔וֹר</span>​<span class='lvl_2'>הָֽעֹשֶׂ֥ה הָרַ֖ע</span> בְּעֵינֵ֥י יְהוָֽה׃</span>
</span>
<span class='posuk'>
<span class='chapverse'>לב(יד)</span><span class='lvl_1 first'><span class='lvl_2'><span class='lvl_3'>וְהִנֵּ֣ה קַמְתֶּ֗ם</span>​<span class='lvl_3'>תַּ֚חַת</span> אֲבֹ֣תֵיכֶ֔ם</span>​<span class='lvl_2'>תַּרְבּ֖וּת</span> אֲנָשִׁ֣ים חַטָּאִ֑ים</span>​<span class='lvl_1'><span class='lvl_2'><span class='lvl_3'>לִסְפּ֣וֹת ע֗וֹד</span>​<span class='lvl_3'>עַ֛ל</span> חֲר֥וֹן אַף־יְהוָ֖ה</span> אֶל־יִשְׂרָאֵֽל׃</span>
</span>
<span class='posuk'>
<span class='chapverse'>לב(טו)</span><span class='lvl_1 first'><span class='lvl_2'><span class='lvl_3'>כִּ֤י תְשׁוּבֻן֙</span> מֵֽאַחֲרָ֔יו</span>​<span class='lvl_2'>וְיָסַ֣ף ע֔וֹד</span>​<span class='lvl_2'>לְהַנִּיח֖וֹ</span> בַּמִּדְבָּ֑ר</span>​<span class='lvl_1'><span class='lvl_2'>וְשִֽׁחַתֶּ֖ם</span> לְכָל־הָעָ֥ם הַזֶּֽה׃</span>        ס       
</span>
<span class='posuk'>
<span class='chapverse'>לב(טז)</span><span class='lvl_1 first'><span class='lvl_2'><span class='lvl_3'>וַיִּגְּשׁ֤וּ אֵלָיו֙</span> וַיֹּ֣אמְר֔וּ</span>​<span class='lvl_2'><span class='lvl_3'>גִּדְרֹ֥ת צֹ֛אן</span> נִבְנֶ֥ה לְמִקְנֵ֖נוּ</span> פֹּ֑ה</span>​<span class='lvl_1'><span class='lvl_2'>וְעָרִ֖ים</span> לְטַפֵּֽנוּ׃</span>
</span>
<span class='posuk'>
<span class='chapverse'>לב(יז)</span><span class='lvl_1 first'><span class='lvl_2'><span class='lvl_3'><span class='lvl_4'>וַֽאֲנַ֜חְנוּ</span> נֵֽחָלֵ֣ץ חֻשִׁ֗ים</span>​<span class='lvl_3'>לִפְנֵי֙</span> בְּנֵ֣י יִשְׂרָאֵ֔ל</span>​<span class='lvl_2'><span class='lvl_3'>עַ֛ד</span> אֲשֶׁ֥ר אִם־הֲבִֽיאֹנֻ֖ם</span> אֶל־מְקוֹמָ֑ם</span>​<span class='lvl_1'><span class='lvl_2'><span class='lvl_3'>וְיָשַׁ֤ב טַפֵּ֨נוּ֙</span> בְּעָרֵ֣י הַמִּבְצָ֔ר</span>​<span class='lvl_2'>מִפְּנֵ֖י</span> יֹֽשְׁבֵ֥י הָאָֽרֶץ׃</span>
</span>
<span class='posuk'>
<span class='chapverse'>לב(יח)</span><span class='lvl_1 first'><span class='lvl_2'>לֹ֥א נָשׁ֖וּב</span> אֶל־בָּתֵּ֑ינוּ</span>​<span class='lvl_1'><span class='lvl_2'><span class='lvl_3'>עַ֗ד</span>​<span class='lvl_3'>הִתְנַחֵל֙</span> בְּנֵ֣י יִשְׂרָאֵ֔ל</span>​<span class='lvl_2'>אִ֖ישׁ</span> נַֽחֲלָתֽוֹ׃</span>
</span>
<span class='posuk'>
<span class='chapverse'>לב(יט)</span><span class='lvl_1 first'><span class='lvl_2'><span class='lvl_3'>כִּ֣י לֹ֤א נִנְחַל֙</span> אִתָּ֔ם</span>​<span class='lvl_2'>מֵעֵ֥בֶר לַיַּרְדֵּ֖ן</span> וָהָ֑לְאָה</span>​<span class='lvl_1'><span class='lvl_2'><span class='lvl_3'>כִּ֣י בָ֤אָה נַֽחֲלָתֵ֨נוּ֙</span> אֵלֵ֔ינוּ</span>​<span class='lvl_2'>מֵעֵ֥בֶר הַיַּרְדֵּ֖ן</span> מִזְרָֽחָה׃</span>        פ<br/>
</span>
<span class='posuk'>
<span class='chapverse'>לב(כ)</span><span class='lvl_1 first'><span class='lvl_2'><span class='lvl_3'>וַיֹּ֤אמֶר אֲלֵיהֶם֙</span> מֹשֶׁ֔ה</span>​<span class='lvl_2'>אִֽם־תַּעֲשׂ֖וּן</span> אֶת־הַדָּבָ֣ר הַזֶּ֑ה</span>​<span class='lvl_1'><span class='lvl_2'><span class='lvl_3'>אִם־תֵּחָ֥לְצ֛וּ</span> לִפְנֵ֥י יְהוָ֖ה</span> לַמִּלְחָמָֽה׃</span>
</span>
<span class='posuk'>
<span class='chapverse'>לב(כא)</span><span class='lvl_1 first'><span class='lvl_2'><span class='lvl_3'>וְעָבַ֨ר לָכֶ֧ם כָּל־חָל֛וּץ</span> אֶת־הַיַּרְדֵּ֖ן</span> לִפְנֵ֣י יְהוָ֑ה</span>​<span class='lvl_1'><span class='lvl_2'><span class='lvl_3'>עַ֧ד הֽוֹרִישׁ֛וֹ</span> אֶת־אֹֽיְבָ֖יו</span> מִפָּנָֽיו׃</span>
</span>
<span class='posuk'>
<span class='chapverse'>לב(כב)</span><span class='lvl_1 first'><span class='lvl_2'><span class='lvl_3'><span class='lvl_4'>וְנִכְבְּשָׁ֨ה הָאָ֜רֶץ</span> לִפְנֵ֤י יְהוָה֙</span> וְאַחַ֣ר תָּשֻׁ֔בוּ</span>​<span class='lvl_2'><span class='lvl_3'>וִֽהְיִיתֶ֧ם נְקִיִּ֛ם</span> מֵֽיְהוָ֖ה</span> וּמִיִּשְׂרָאֵ֑ל</span>​<span class='lvl_1'><span class='lvl_2'><span class='lvl_3'><span class='lvl_4'>וְ֠הָֽיְתָה</span> הָאָ֨רֶץ הַזֹּ֥את לָכֶ֛ם</span> לַֽאֲחֻזָּ֖ה</span> לִפְנֵ֥י יְהוָֽה׃</span>
</span>
<span class='posuk'>
<span class='chapverse'>לב(כג)</span><span class='lvl_1 first'><span class='lvl_2'><span class='lvl_3'>וְאִם־לֹ֤א תַֽעֲשׂוּן֙</span> כֵּ֔ן</span>​<span class='lvl_2'>הִנֵּ֥ה חֲטָאתֶ֖ם</span> לַֽיהוָ֑ה</span>​<span class='lvl_1'><span class='lvl_2'><span class='lvl_3'>וּדְעוּ֙</span> חַטַּאתְכֶ֔ם</span>​<span class='lvl_2'>אֲשֶׁ֥ר תִּמְצָ֖א</span> אֶתְכֶֽם׃</span>
</span>
<span class='posuk'>
<span class='chapverse'>לב(כד)</span><span class='lvl_1 first'><span class='lvl_2'><span class='lvl_3'>בְּנֽוּ־לָכֶ֤ם עָרִים֙</span> לְטַפְּכֶ֔ם</span>​<span class='lvl_2'>וּגְדֵרֹ֖ת</span> לְצֹנַֽאֲכֶ֑ם</span>​<span class='lvl_1'><span class='lvl_2'>וְהַיֹּצֵ֥א מִפִּיכֶ֖ם</span> תַּֽעֲשֽׂוּ׃</span>
</span>
<span class='posuk'>
<span class='chapverse'>לב(כה)</span><span class='lvl_1 first'><span class='lvl_2'><span class='lvl_3'>וַיֹּ֤אמֶר בְּנֵי־גָד֙</span> וּבְנֵ֣י רְאוּבֵ֔ן</span>​<span class='lvl_2'>אֶל־מֹשֶׁ֖ה</span> לֵאמֹ֑ר</span>​<span class='lvl_1'><span class='lvl_2'>עֲבָדֶ֣יךָ יַֽעֲשׂ֔וּ</span>​<span class='lvl_2'>כַּֽאֲשֶׁ֥ר אֲדֹנִ֖י</span> מְצַוֶּֽה׃</span>
</span>
<span class='posuk'>
<span class='chapverse'>לב(כו)</span><span class='lvl_1 first'><span class='lvl_2'>טַפֵּ֣נוּ נָשֵׁ֔ינוּ</span>​<span class='lvl_2'>מִקְנֵ֖נוּ</span> וְכָל־בְּהֶמְתֵּ֑נוּ</span>​<span class='lvl_1'><span class='lvl_2'>יִֽהְיוּ־שָׁ֖ם</span> בְּעָרֵ֥י הַגִּלְעָֽד׃</span>
</span>
<span class='posuk'>
<span class='chapverse'>לב(כז)</span><span class='lvl_1 first'><span class='lvl_2'><span class='lvl_3'><span class='lvl_4'>וַֽעֲבָדֶ֨יךָ יַֽעַבְר֜וּ</span> כָּל־חֲל֥וּץ צָבָ֛א</span> לִפְנֵ֥י יְהוָ֖ה</span> לַמִּלְחָמָ֑ה</span>​<span class='lvl_1'><span class='lvl_2'>כַּֽאֲשֶׁ֥ר אֲדֹנִ֖י</span> דֹּבֵֽר׃</span>
</span>
<span class='posuk'>
<span class='chapverse'>לב(כח)</span><span class='lvl_1 first'><span class='lvl_2'><span class='lvl_3'>וַיְצַ֤ו לָהֶם֙</span> מֹשֶׁ֔ה</span>​<span class='lvl_2'><span class='lvl_3'>אֵ֚ת</span> אֶלְעָזָ֣ר הַכֹּהֵ֔ן</span>​<span class='lvl_2'>וְאֵ֖ת</span> יְהוֹשֻׁ֣עַ בִּן־נ֑וּן</span>​<span class='lvl_1'><span class='lvl_2'><span class='lvl_3'>וְאֶת־רָאשֵׁ֛י</span> אֲב֥וֹת הַמַּטּ֖וֹת</span> לִבְנֵ֥י יִשְׂרָאֵֽל׃</span>
</span>
<span class='posuk'>
<span class='chapverse'>לב(כט)</span><span class='lvl_1 first'><span class='lvl_2'><span class='lvl_3'><span class='lvl_4'>וַיֹּ֨אמֶר מֹשֶׁ֜ה</span> אֲלֵהֶ֗ם</span>​<span class='lvl_3'><span class='lvl_4'>אִם־יַֽעַבְר֣וּ בְנֵי־גָ֣ד וּבְנֵֽי־רְאוּבֵ֣ן ׀ אִ֠תְּכֶם</span>​<span class='lvl_4'>אֶֽת־הַיַּרְדֵּ֞ן</span> כָּל־חָל֤וּץ לַמִּלְחָמָה֙</span> לִפְנֵ֣י יְהוָ֔ה</span>​<span class='lvl_2'>וְנִכְבְּשָׁ֥ה הָאָ֖רֶץ</span> לִפְנֵיכֶ֑ם</span>​<span class='lvl_1'><span class='lvl_2'><span class='lvl_3'>וּנְתַתֶּ֥ם לָהֶ֛ם</span> אֶת־אֶ֥רֶץ הַגִּלְעָ֖ד</span> לַֽאֲחֻזָּֽה׃</span>
</span>
<span class='posuk'>
<span class='chapverse'>לב(ל)</span><span class='lvl_1 first'><span class='lvl_2'><span class='lvl_3'>וְאִם־לֹ֧א יַֽעַבְר֛וּ</span> חֲלוּצִ֖ים</span> אִתְּכֶ֑ם</span>​<span class='lvl_1'><span class='lvl_2'>וְנֹֽאחֲז֥וּ בְתֹֽכְכֶ֖ם</span> בְּאֶ֥רֶץ כְּנָֽעַן׃</span>
</span>
<span class='posuk'>
<span class='chapverse'>לב(לא)</span><span class='lvl_1 first'><span class='lvl_2'><span class='lvl_3'>וַיַּֽעֲנ֧וּ בְנֵי־גָ֛ד</span> וּבְנֵ֥י רְאוּבֵ֖ן</span> לֵאמֹ֑ר</span>​<span class='lvl_1'><span class='lvl_2'><span class='lvl_3'>אֵת֩ אֲשֶׁ֨ר דִּבֶּ֧ר יְהוָ֛ה</span> אֶל־עֲבָדֶ֖יךָ</span> כֵּ֥ן נַֽעֲשֶֽׂה׃</span>
</span>
<span class='posuk'>
<span class='chapverse'>לב(לב)</span><span class='lvl_1 first'><span class='lvl_2'><span class='lvl_3'>נַ֣חְנוּ נַֽעֲבֹ֧ר חֲלוּצִ֛ים</span> לִפְנֵ֥י יְהוָ֖ה</span> אֶ֣רֶץ כְּנָ֑עַן</span>​<span class='lvl_1'><span class='lvl_2'><span class='lvl_3'>וְאִתָּ֨נוּ֙</span> אֲחֻזַּ֣ת נַֽחֲלָתֵ֔נוּ</span>​<span class='lvl_2'>מֵעֵ֖בֶר</span> לַיַּרְדֵּֽן׃</span>
</span>
<span class='posuk'>
<span class='chapverse'>לב(לג)</span><span class='lvl_1 first'><span class='lvl_2'><span class='lvl_3'><span class='lvl_4'>וַיִּתֵּ֣ן לָהֶ֣ם ׀ מֹשֶׁ֡ה</span>​<span class='lvl_4'>לִבְנֵי־גָד֩ וְלִבְנֵ֨י רְאוּבֵ֜ן</span> וְלַֽחֲצִ֣י ׀ שֵׁ֣בֶט ׀ מְנַשֶּׁ֣ה בֶן־יוֹסֵ֗ף</span>​<span class='lvl_3'>אֶת־מַמְלֶ֨כֶת֙</span>​<span class='lvl_3'>סִיחֹן֙</span> מֶ֣לֶךְ הָֽאֱמֹרִ֔י</span>​<span class='lvl_2'>וְאֶ֨ת־מַמְלֶ֔כֶת</span>​<span class='lvl_2'>ע֖וֹג</span> מֶ֣לֶךְ הַבָּשָׁ֑ן</span>​<span class='lvl_1'><span class='lvl_2'><span class='lvl_3'>הָאָ֗רֶץ</span>​<span class='lvl_3'>לְעָרֶ֨יהָ֙</span> בִּגְבֻלֹ֔ת</span>​<span class='lvl_2'>עָרֵ֥י הָאָ֖רֶץ</span> סָבִֽיב׃</span>
</span>
<span class='posuk'>
<span class='chapverse'>לב(לד)</span><span class='lvl_1 first'><span class='lvl_2'>וַיִּבְנ֣וּ בְנֵי־גָ֔ד</span>​<span class='lvl_2'>אֶת־דִּיבֹ֖ן</span> וְאֶת־עֲטָרֹ֑ת</span>​<span class='lvl_1'><span class='lvl_2'>וְאֵ֖ת</span> עֲרֹעֵֽר׃</span>
</span>
<span class='posuk'>
<span class='chapverse'>לב(לה)</span><span class='lvl_1 first'><span class='lvl_2'><span class='lvl_3'>וְאֶת־עַטְרֹ֥ת שׁוֹפָ֛ן</span> וְאֶת־יַעְזֵ֖ר</span> וְיָגְבְּהָֽה׃</span>
</span>
<span class='posuk'>
<span class='chapverse'>לב(לו)</span><span class='lvl_1 first'><span class='lvl_2'>וְאֶת־בֵּ֥ית נִמְרָ֖ה</span> וְאֶת־בֵּ֣ית הָרָ֑ן</span>​<span class='lvl_1'><span class='lvl_2'>עָרֵ֥י מִבְצָ֖ר</span> וְגִדְרֹ֥ת צֹֽאן׃</span>
</span>
<span class='posuk'>
<span class='chapverse'>לב(לז)</span><span class='lvl_1 first'><span class='lvl_2'><span class='lvl_3'>וּבְנֵ֤י רְאוּבֵן֙</span> בָּנ֔וּ</span>​<span class='lvl_2'>אֶת־חֶשְׁבּ֖וֹן</span> וְאֶת־אֶלְעָלֵ֑א</span>​<span class='lvl_1'><span class='lvl_2'>וְאֵ֖ת</span> קִרְיָתָֽיִם׃</span>
</span>
<span class='posuk'>
<span class='chapverse'>לב(לח)</span><span class='lvl_1 first'><span class='lvl_2'><span class='lvl_3'><span class='lvl_4'>וְאֶת־נְב֞וֹ</span> וְאֶת־בַּ֧עַל מְע֛וֹן</span> מֽוּסַבֹּ֥ת שֵׁ֖ם</span> וְאֶת־שִׂבְמָ֑ה</span>​<span class='lvl_1'><span class='lvl_2'>וַיִּקְרְא֣וּ בְשֵׁמֹ֔ת</span>​<span class='lvl_2'>אֶת־שְׁמ֥וֹת הֶֽעָרִ֖ים</span> אֲשֶׁ֥ר בָּנֽוּ׃</span>
</span>
<span class='posuk'>
<span class='chapverse'>לב(לט)</span><span class='lvl_1 first'><span class='lvl_2'><span class='lvl_3'><span class='lvl_4'>וַיֵּ֨לְכ֜וּ</span> בְּנֵ֨י מָכִ֧יר בֶּן־מְנַשֶּׁ֛ה</span> גִּלְעָ֖דָה</span> וַֽיִּלְכְּדֻ֑הָ</span>​<span class='lvl_1'><span class='lvl_2'>וַיּ֖וֹרֶשׁ</span> אֶת־הָֽאֱמֹרִ֥י אֲשֶׁר־בָּֽהּ׃</span>
</span>
<span class='posuk'>
<span class='chapverse'>לב(מ)</span><span class='lvl_1 first'><span class='lvl_2'><span class='lvl_3'>וַיִּתֵּ֤ן מֹשֶׁה֙</span> אֶת־הַגִּלְעָ֔ד</span>​<span class='lvl_2'>לְמָכִ֖יר</span> בֶּן־מְנַשֶּׁ֑ה</span>​<span class='lvl_1'><span class='lvl_2'>וַיֵּ֖שֶׁב</span> בָּֽהּ׃</span>
</span>
<span class='posuk'>
<span class='chapverse'>לב(מא)</span><span class='lvl_1 first'><span class='lvl_2'><span class='lvl_3'>וְיָאִ֤יר בֶּן־מְנַשֶּׁה֙</span> הָלַ֔ךְ</span>​<span class='lvl_2'>וַיִּלְכֹּ֖ד</span> אֶת־חַוּֽ‍ֹתֵיהֶ֑ם</span>​<span class='lvl_1'><span class='lvl_2'>וַיִּקְרָ֥א אֶתְהֶ֖ן</span> חַוּ֥‍ֹת יָאִֽיר׃</span>
</span>
<span class='posuk'>
<span class='chapverse'>לב(מב)</span><span class='lvl_1 first'><span class='lvl_2'>וְנֹ֣בַח הָלַ֔ךְ</span>​<span class='lvl_2'>וַיִּלְכֹּ֥ד אֶת־קְנָ֖ת</span> וְאֶת־בְּנֹתֶ֑יהָ</span>​<span class='lvl_1'><span class='lvl_2'>וַיִּקְרָ֧א לָ֦ה נֹ֖בַח</span> בִּשְׁמֽוֹ׃</span>        פ<br/>
</span>
</div>
</div>
</body>
</html>