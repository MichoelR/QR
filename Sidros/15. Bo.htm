
<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="includes\c.css" TYPE="text/css">
<title>Bo</title>
</head>
<body>
<div class='sefer'>
<h2 class='ivr'>שמות</h2>
<h3 class='ivr'>Parshas Bo</h3>
<div class='noshira'>
<span class='posuk'>
<span class='chapverse'>י(א)</span><span class='lvl_1 first'><span class='lvl_2'><span class='lvl_3'>וַיֹּ֤אמֶר יְהוָה֙</span> אֶל־מֹשֶׁ֔ה</span>​<span class='lvl_2'>בֹּ֖א</span> אֶל־פַּרְעֹ֑ה</span>​<span class='lvl_1'><span class='lvl_2'><span class='lvl_3'><span class='lvl_4'>כִּֽי־אֲנִ֞י</span> הִכְבַּ֤דְתִּי אֶת־לִבּוֹ֙</span> וְאֶת־לֵ֣ב עֲבָדָ֔יו</span>​<span class='lvl_2'><span class='lvl_3'>לְמַ֗עַן</span>​<span class='lvl_3'>שִׁתִ֛י</span> אֹֽתֹתַ֥י אֵ֖לֶּה</span> בְּקִרְבּֽוֹ׃</span>
</span>
<span class='posuk'>
<span class='chapverse'>י(ב)</span><span class='lvl_1 first'><span class='lvl_2'><span class='lvl_3'><span class='lvl_4'>וּלְמַ֡עַן</span>​<span class='lvl_4'>תְּסַפֵּר֩ בְּאָזְנֵ֨י בִנְךָ֜</span> וּבֶן־בִּנְךָ֗</span>​<span class='lvl_3'>אֵ֣ת אֲשֶׁ֤ר הִתְעַלַּ֨לְתִּי֙</span> בְּמִצְרַ֔יִם</span>​<span class='lvl_2'>וְאֶת־אֹֽתֹתַ֖י</span> אֲשֶׁר־שַׂ֣מְתִּי בָ֑ם</span>​<span class='lvl_1'><span class='lvl_2'>וִֽידַעְתֶּ֖ם</span> כִּֽי־אֲנִ֥י יְהוָֽה׃</span>
</span>
<span class='posuk'>
<span class='chapverse'>י(ג)</span><span class='lvl_1 first'><span class='lvl_2'><span class='lvl_3'>וַיָּבֹ֨א מֹשֶׁ֣ה וְאַֽהֲרֹן֘</span> אֶל־פַּרְעֹה֒</span>​<span class='lvl_2'><span class='lvl_3'>וַיֹּֽאמְר֣וּ אֵלָ֗יו</span>​<span class='lvl_3'>כֹּֽה־אָמַ֤ר יְהוָה֙</span> אֱלֹהֵ֣י הָֽעִבְרִ֔ים</span>​<span class='lvl_2'>עַד־מָתַ֣י מֵאַ֔נְתָּ</span>​<span class='lvl_2'>לֵֽעָנֹ֖ת</span> מִפָּנָ֑י</span>​<span class='lvl_1'><span class='lvl_2'>שַׁלַּ֥ח עַמִּ֖י</span> וְיַֽעַבְדֻֽנִי׃</span>
</span>
<span class='posuk'>
<span class='chapverse'>י(ד)</span><span class='lvl_1 first'><span class='lvl_2'><span class='lvl_3'>כִּ֛י</span> אִם־מָאֵ֥ן אַתָּ֖ה</span> לְשַׁלֵּ֣חַ אֶת־עַמִּ֑י</span>​<span class='lvl_1'><span class='lvl_2'><span class='lvl_3'>הִנְנִ֨י מֵבִ֥יא מָחָ֛ר</span> אַרְבֶּ֖ה</span> בִּגְבֻלֶֽךָ׃</span>
</span>
<span class='posuk'>
<span class='chapverse'>י(ה)</span><span class='lvl_1 first'><span class='lvl_2'><span class='lvl_3'>וְכִסָּה֙</span> אֶת־עֵ֣ין הָאָ֔רֶץ</span>​<span class='lvl_2'>וְלֹ֥א יוּכַ֖ל</span> לִרְאֹ֣ת אֶת־הָאָ֑רֶץ</span>​<span class='lvl_1'><span class='lvl_2'><span class='lvl_3'>וְאָכַ֣ל ׀ אֶת־יֶ֣תֶר הַפְּלֵטָ֗ה</span>​<span class='lvl_3'>הַנִּשְׁאֶ֤רֶת לָכֶם֙</span> מִן־הַבָּרָ֔ד</span>​<span class='lvl_2'><span class='lvl_3'>וְאָכַל֙</span> אֶת־כָּל־הָעֵ֔ץ</span>​<span class='lvl_2'>הַצֹּמֵ֥חַ לָכֶ֖ם</span> מִן־הַשָּׂדֶֽה׃</span>
</span>
<span class='posuk'>
<span class='chapverse'>י(ו)</span><span class='lvl_1 first'><span class='lvl_2'><span class='lvl_3'><span class='lvl_4'>וּמָֽלְא֨וּ בָתֶּ֜יךָ</span> וּבָתֵּ֣י כָל־עֲבָדֶיךָ֘</span> וּבָתֵּ֣י כָל־מִצְרַיִם֒</span>​<span class='lvl_2'><span class='lvl_3'>אֲשֶׁ֨ר לֹֽא־רָא֤וּ אֲבֹתֶ֨יךָ֙</span> וַֽאֲב֣וֹת אֲבֹתֶ֔יךָ</span>​<span class='lvl_2'><span class='lvl_3'>מִיּ֗וֹם</span>​<span class='lvl_3'>הֱיוֹתָם֙</span> עַל־הָ֣אֲדָמָ֔ה</span>​<span class='lvl_2'>עַ֖ד</span> הַיּ֣וֹם הַזֶּ֑ה</span>​<span class='lvl_1'><span class='lvl_2'>וַיִּ֥פֶן וַיֵּצֵ֖א</span> מֵעִ֥ם פַּרְעֹֽה׃</span>
</span>
<span class='posuk'>
<span class='chapverse'>י(ז)</span><span class='lvl_1 first'><span class='lvl_2'><span class='lvl_3'><span class='lvl_4'>וַיֹּֽאמְרוּ֩ עַבְדֵ֨י פַרְעֹ֜ה</span> אֵלָ֗יו</span>​<span class='lvl_3'>עַד־מָתַי֙</span>​<span class='lvl_3'>יִֽהְיֶ֨ה זֶ֥ה לָ֨נוּ֙</span> לְמוֹקֵ֔שׁ</span>​<span class='lvl_2'><span class='lvl_3'>שַׁלַּח֙</span> אֶת־הָ֣אֲנָשִׁ֔ים</span>​<span class='lvl_2'>וְיַֽעַבְד֖וּ</span> אֶת־יְהוָ֣ה אֱלֹֽהֵיהֶ֑ם</span>​<span class='lvl_1'><span class='lvl_2'>הֲטֶ֣רֶם תֵּדַ֔ע</span>​<span class='lvl_2'>כִּ֥י אָֽבְדָ֖ה</span> מִצְרָֽיִם׃</span>
</span>
<span class='posuk'>
<span class='chapverse'>י(ח)</span><span class='lvl_1 first'><span class='lvl_2'><span class='lvl_3'><span class='lvl_4'>וַיּוּשַׁ֞ב</span> אֶת־מֹשֶׁ֤ה וְאֶֽת־אַהֲרֹן֙</span> אֶל־פַּרְעֹ֔ה</span>​<span class='lvl_2'>וַיֹּ֣אמֶר אֲלֵהֶ֔ם</span>​<span class='lvl_2'>לְכ֥וּ עִבְד֖וּ</span> אֶת־יְהוָ֣ה אֱלֹֽהֵיכֶ֑ם</span>​<span class='lvl_1'><span class='lvl_2'>מִ֥י וָמִ֖י</span> הַהֹֽלְכִֽים׃</span>
</span>
<span class='posuk'>
<span class='chapverse'>י(ט)</span><span class='lvl_1 first'><span class='lvl_2'>וַיֹּ֣אמֶר מֹשֶׁ֔ה</span>​<span class='lvl_2'>בִּנְעָרֵ֥ינוּ וּבִזְקֵנֵ֖ינוּ</span> נֵלֵ֑ךְ</span>​<span class='lvl_1'><span class='lvl_2'><span class='lvl_3'><span class='lvl_4'>בְּבָנֵ֨ינוּ וּבִבְנוֹתֵ֜נוּ</span> בְּצֹאנֵ֤נוּ וּבִבְקָרֵ֨נוּ֙</span> נֵלֵ֔ךְ</span>​<span class='lvl_2'>כִּ֥י חַג־יְהוָ֖ה</span> לָֽנוּ׃</span>
</span>
<span class='posuk'>
<span class='chapverse'>י(י)</span><span class='lvl_1 first'><span class='lvl_2'><span class='lvl_3'>וַיֹּ֣אמֶר אֲלֵהֶ֗ם</span>​<span class='lvl_3'>יְהִ֨י כֵ֤ן יְהוָה֙</span> עִמָּכֶ֔ם</span>​<span class='lvl_2'><span class='lvl_3'>כַּֽאֲשֶׁ֛ר</span> אֲשַׁלַּ֥ח אֶתְכֶ֖ם</span> וְאֶֽת־טַפְּכֶ֑ם</span>​<span class='lvl_1'><span class='lvl_2'>רְא֕וּ</span>​<span class='lvl_2'>כִּ֥י רָעָ֖ה</span> נֶ֥גֶד פְּנֵיכֶֽם׃</span>
</span>
<span class='posuk'>
<span class='chapverse'>י(יא)</span><span class='lvl_1 first'><span class='lvl_2'><span class='lvl_3'>לֹ֣א כֵ֗ן</span>​<span class='lvl_3'>לְכֽוּ־נָ֤א הַגְּבָרִים֙</span> וְעִבְד֣וּ אֶת־יְהוָ֔ה</span>​<span class='lvl_2'>כִּ֥י אֹתָ֖הּ</span> אַתֶּ֣ם מְבַקְשִׁ֑ים</span>​<span class='lvl_1'><span class='lvl_2'>וַיְגָ֣רֶשׁ אֹתָ֔ם</span>​<span class='lvl_2'>מֵאֵ֖ת</span> פְּנֵ֥י פַרְעֹֽה׃</span>        ס       
</span>
<span class='posuk'>
<span class='chapverse'>י(יב)</span><span class='lvl_1 first'><span class='lvl_2'><span class='lvl_3'><span class='lvl_4'>וַיֹּ֨אמֶר יְהוָ֜ה</span> אֶל־מֹשֶׁ֗ה</span>​<span class='lvl_3'><span class='lvl_4'>נְטֵ֨ה יָֽדְךָ֜</span> עַל־אֶ֤רֶץ מִצְרַ֨יִם֙</span> בָּֽאַרְבֶּ֔ה</span>​<span class='lvl_2'>וְיַ֖עַל</span> עַל־אֶ֣רֶץ מִצְרָ֑יִם</span>​<span class='lvl_1'><span class='lvl_2'><span class='lvl_3'>וְיֹאכַל֙</span> אֶת־כָּל־עֵ֣שֶׂב הָאָ֔רֶץ</span>​<span class='lvl_2'><span class='lvl_3'>אֵ֛ת</span> כָּל־אֲשֶׁ֥ר הִשְׁאִ֖יר</span> הַבָּרָֽד׃</span>
</span>
<span class='posuk'>
<span class='chapverse'>י(יג)</span><span class='lvl_1 first'><span class='lvl_2'><span class='lvl_3'>וַיֵּ֨ט מֹשֶׁ֣ה אֶת־מַטֵּהוּ֘</span> עַל־אֶ֣רֶץ מִצְרַיִם֒</span>​<span class='lvl_2'><span class='lvl_3'>וַֽיהוָ֗ה</span>​<span class='lvl_3'>נִהַ֤ג רֽוּחַ־קָדִים֙</span> בָּאָ֔רֶץ</span>​<span class='lvl_2'>כָּל־הַיּ֥וֹם הַה֖וּא</span> וְכָל־הַלָּ֑יְלָה</span>​<span class='lvl_1'><span class='lvl_2'>הַבֹּ֣קֶר הָיָ֔ה</span>​<span class='lvl_2'><span class='lvl_3'>וְר֨וּחַ֙</span> הַקָּדִ֔ים</span>​<span class='lvl_2'>נָשָׂ֖א</span> אֶת־הָֽאַרְבֶּֽה׃</span>
</span>
<span class='posuk'>
<span class='chapverse'>י(יד)</span><span class='lvl_1 first'><span class='lvl_2'><span class='lvl_3'>וַיַּ֣עַל הָֽאַרְבֶּ֗ה</span>​<span class='lvl_3'>עַ֚ל</span> כָּל־אֶ֣רֶץ מִצְרַ֔יִם</span>​<span class='lvl_2'>וַיָּ֕נַח</span>​<span class='lvl_2'>בְּכֹ֖ל</span> גְּב֣וּל מִצְרָ֑יִם</span>​<span class='lvl_1'><span class='lvl_2'>כָּבֵ֣ד מְאֹ֔ד</span>​<span class='lvl_2'><span class='lvl_3'><span class='lvl_4'>לְ֠פָנָיו</span> לֹא־הָ֨יָה כֵ֤ן אַרְבֶּה֙</span> כָּמֹ֔הוּ</span>​<span class='lvl_2'>וְאַֽחֲרָ֖יו</span> לֹ֥א יִֽהְיֶה־כֵּֽן׃</span>
</span>
<span class='posuk'>
<span class='chapverse'>י(טו)</span><span class='lvl_1 first'><span class='lvl_2'><span class='lvl_3'><span class='lvl_4'>וַיְכַ֞ס</span> אֶת־עֵ֣ין כָּל־הָאָרֶץ֘</span> וַתֶּחְשַׁ֣ךְ הָאָרֶץ֒</span>​<span class='lvl_2'><span class='lvl_3'><span class='lvl_4'>וַיֹּ֜אכַל</span> אֶת־כָּל־עֵ֣שֶׂב הָאָ֗רֶץ</span>​<span class='lvl_3'>וְאֵת֙</span> כָּל־פְּרִ֣י הָעֵ֔ץ</span>​<span class='lvl_2'>אֲשֶׁ֥ר הוֹתִ֖יר</span> הַבָּרָ֑ד</span>​<span class='lvl_1'><span class='lvl_2'><span class='lvl_3'>וְלֹֽא־נוֹתַ֨ר כָּל־יֶ֧רֶק בָּעֵ֛ץ</span> וּבְעֵ֥שֶׂב הַשָּׂדֶ֖ה</span> בְּכָל־אֶ֥רֶץ מִצְרָֽיִם׃</span>
</span>
<span class='posuk'>
<span class='chapverse'>י(טז)</span><span class='lvl_1 first'><span class='lvl_2'>וַיְמַהֵ֣ר פַּרְעֹ֔ה</span>​<span class='lvl_2'>לִקְרֹ֖א</span> לְמֹשֶׁ֣ה וּֽלְאַהֲרֹ֑ן</span>​<span class='lvl_1'><span class='lvl_2'><span class='lvl_3'>וַיֹּ֗אמֶר</span>​<span class='lvl_3'>חָטָ֛אתִי</span> לַֽיהוָ֥ה אֱלֹֽהֵיכֶ֖ם</span> וְלָכֶֽם׃</span>
</span>
<span class='posuk'>
<span class='chapverse'>י(יז)</span><span class='lvl_1 first'><span class='lvl_2'><span class='lvl_3'>וְעַתָּ֗ה</span>​<span class='lvl_3'>שָׂ֣א נָ֤א חַטָּאתִי֙</span> אַ֣ךְ הַפַּ֔עַם</span>​<span class='lvl_2'>וְהַעְתִּ֖ירוּ</span> לַֽיהוָ֣ה אֱלֹֽהֵיכֶ֑ם</span>​<span class='lvl_1'><span class='lvl_2'><span class='lvl_3'>וְיָסֵר֙</span> מֵֽעָלַ֔י</span>​<span class='lvl_2'>רַ֖ק</span> אֶת־הַמָּ֥וֶת הַזֶּֽה׃</span>
</span>
<span class='posuk'>
<span class='chapverse'>י(יח)</span><span class='lvl_1 first'><span class='lvl_2'>וַיֵּצֵ֖א</span> מֵעִ֣ם פַּרְעֹ֑ה</span>​<span class='lvl_1'><span class='lvl_2'>וַיֶּעְתַּ֖ר</span> אֶל־יְהוָֽה׃</span>
</span>
<span class='posuk'>
<span class='chapverse'>י(יט)</span><span class='lvl_1 first'><span class='lvl_2'><span class='lvl_3'>וַיַּֽהֲפֹ֨ךְ יְהוָ֤ה רֽוּחַ־יָם֙</span> חָזָ֣ק מְאֹ֔ד</span>​<span class='lvl_2'><span class='lvl_3'>וַיִּשָּׂא֙</span> אֶת־הָ֣אַרְבֶּ֔ה</span>​<span class='lvl_2'>וַיִּתְקָעֵ֖הוּ</span> יָ֣מָּה סּ֑וּף</span>​<span class='lvl_1'><span class='lvl_2'><span class='lvl_3'>לֹ֤א נִשְׁאַר֙</span> אַרְבֶּ֣ה אֶחָ֔ד</span>​<span class='lvl_2'>בְּכֹ֖ל</span> גְּב֥וּל מִצְרָֽיִם׃</span>
</span>
<span class='posuk'>
<span class='chapverse'>י(כ)</span><span class='lvl_1 first'><span class='lvl_2'>וַיְחַזֵּ֥ק יְהוָ֖ה</span> אֶת־לֵ֣ב פַּרְעֹ֑ה</span>​<span class='lvl_1'><span class='lvl_2'>וְלֹ֥א שִׁלַּ֖ח</span> אֶת־בְּנֵ֥י יִשְׂרָאֵֽל׃</span>        פ<br/>
</span>
<span class='posuk'>
<span class='chapverse'>י(כא)</span><span class='lvl_1 first'><span class='lvl_2'><span class='lvl_3'><span class='lvl_4'>וַיֹּ֨אמֶר יְהוָ֜ה</span> אֶל־מֹשֶׁ֗ה</span>​<span class='lvl_3'>נְטֵ֤ה יָֽדְךָ֙</span> עַל־הַשָּׁמַ֔יִם</span>​<span class='lvl_2'>וִ֥יהִי חֹ֖שֶׁךְ</span> עַל־אֶ֣רֶץ מִצְרָ֑יִם</span>​<span class='lvl_1'><span class='lvl_2'>וְיָמֵ֖שׁ</span> חֹֽשֶׁךְ׃</span>
</span>
<span class='posuk'>
<span class='chapverse'>י(כב)</span><span class='lvl_1 first'><span class='lvl_2'><span class='lvl_3'>וַיֵּ֥ט מֹשֶׁ֛ה</span> אֶת־יָד֖וֹ</span> עַל־הַשָּׁמָ֑יִם</span>​<span class='lvl_1'><span class='lvl_2'><span class='lvl_3'>וַיְהִ֧י חֹֽשֶׁךְ־אֲפֵלָ֛ה</span> בְּכָל־אֶ֥רֶץ מִצְרַ֖יִם</span> שְׁלֹ֥שֶׁת יָמִֽים׃</span>
</span>
<span class='posuk'>
<span class='chapverse'>י(כג)</span><span class='lvl_1 first'><span class='lvl_2'><span class='lvl_3'><span class='lvl_4'>לֹֽא־רָא֞וּ</span> אִ֣ישׁ אֶת־אָחִ֗יו</span>​<span class='lvl_3'>וְלֹא־קָ֛מוּ</span> אִ֥ישׁ מִתַּחְתָּ֖יו</span> שְׁלֹ֣שֶׁת יָמִ֑ים</span>​<span class='lvl_1'><span class='lvl_2'><span class='lvl_3'>וּֽלְכָל־בְּנֵ֧י יִשְׂרָאֵ֛ל</span> הָ֥יָה א֖וֹר</span> בְּמֽוֹשְׁבֹתָֽם׃</span>
</span>
<span class='posuk'>
<span class='chapverse'>י(כד)</span><span class='lvl_1 first'><span class='lvl_2'><span class='lvl_3'><span class='lvl_4'>וַיִּקְרָ֨א פַרְעֹ֜ה</span> אֶל־מֹשֶׁ֗ה</span>​<span class='lvl_3'>וַיֹּ֨אמֶר֙</span>​<span class='lvl_3'>לְכוּ֙</span> עִבְד֣וּ אֶת־יְהוָ֔ה</span>​<span class='lvl_2'><span class='lvl_3'>רַ֛ק</span> צֹֽאנְכֶ֥ם וּבְקַרְכֶ֖ם</span> יֻצָּ֑ג</span>​<span class='lvl_1'><span class='lvl_2'>גַּֽם־טַפְּכֶ֖ם</span> יֵלֵ֥ךְ עִמָּכֶֽם׃</span>
</span>
<span class='posuk'>
<span class='chapverse'>י(כה)</span><span class='lvl_1 first'><span class='lvl_2'>וַיֹּ֣אמֶר מֹשֶׁ֔ה</span>​<span class='lvl_2'><span class='lvl_3'>גַּם־אַתָּ֛ה</span> תִּתֵּ֥ן בְּיָדֵ֖נוּ</span> זְבָחִ֣ים וְעֹלֹ֑ת</span>​<span class='lvl_1'><span class='lvl_2'>וְעָשִׂ֖ינוּ</span> לַֽיהוָ֥ה אֱלֹהֵֽינוּ׃</span>
</span>
<span class='posuk'>
<span class='chapverse'>י(כו)</span><span class='lvl_1 first'><span class='lvl_2'><span class='lvl_3'><span class='lvl_4'>וְגַם־מִקְנֵ֜נוּ</span> יֵלֵ֣ךְ עִמָּ֗נוּ</span>​<span class='lvl_3'>לֹ֤א תִשָּׁאֵר֙</span> פַּרְסָ֔ה</span>​<span class='lvl_2'><span class='lvl_3'>כִּ֚י</span> מִמֶּ֣נּוּ נִקַּ֔ח</span>​<span class='lvl_2'>לַֽעֲבֹ֖ד</span> אֶת־יְהוָ֣ה אֱלֹהֵ֑ינוּ</span>​<span class='lvl_1'><span class='lvl_2'><span class='lvl_3'>וַֽאֲנַ֣חְנוּ לֹֽא־נֵדַ֗ע</span>​<span class='lvl_3'>מַֽה־נַּעֲבֹד֙</span> אֶת־יְהוָ֔ה</span>​<span class='lvl_2'>עַד־בֹּאֵ֖נוּ</span> שָֽׁמָּה׃</span>
</span>
<span class='posuk'>
<span class='chapverse'>י(כז)</span><span class='lvl_1 first'><span class='lvl_2'>וַיְחַזֵּ֥ק יְהוָ֖ה</span> אֶת־לֵ֣ב פַּרְעֹ֑ה</span>​<span class='lvl_1'><span class='lvl_2'>וְלֹ֥א אָבָ֖ה</span> לְשַׁלְּחָֽם׃</span>
</span>
<span class='posuk'>
<span class='chapverse'>י(כח)</span><span class='lvl_1 first'><span class='lvl_2'>וַיֹּֽאמֶר־ל֥וֹ פַרְעֹ֖ה</span> לֵ֣ךְ מֵֽעָלָ֑י</span>​<span class='lvl_1'><span class='lvl_2'><span class='lvl_3'>הִשָּׁ֣מֶר לְךָ֗</span>​<span class='lvl_3'>אַל־תֹּ֨סֶף֙</span> רְא֣וֹת פָּנַ֔י</span>​<span class='lvl_2'><span class='lvl_3'>כִּ֗י</span>​<span class='lvl_3'>בְּי֛וֹם</span> רְאֹֽתְךָ֥ פָנַ֖י</span> תָּמֽוּת׃</span>
</span>
<span class='posuk'>
<span class='chapverse'>י(כט)</span><span class='lvl_1 first'><span class='lvl_2'>וַיֹּ֥אמֶר מֹשֶׁ֖ה</span> כֵּ֣ן דִּבַּ֑רְתָּ</span>​<span class='lvl_1'><span class='lvl_2'>לֹֽא־אֹסִ֥ף ע֖וֹד</span> רְא֥וֹת פָּנֶֽיךָ׃</span>        פ<br/>
</span>
<span class='posuk'>
<span class='chapverse'>יא(א)</span><span class='lvl_1 first'><span class='lvl_2'><span class='lvl_3'><span class='lvl_4'>וַיֹּ֨אמֶר יְהוָ֜ה</span> אֶל־מֹשֶׁ֗ה</span>​<span class='lvl_3'>ע֣וֹד נֶ֤גַע אֶחָד֙</span>​<span class='lvl_3'>אָבִ֤יא עַל־פַּרְעֹה֙</span> וְעַל־מִצְרַ֔יִם</span>​<span class='lvl_2'>אַֽחֲרֵי־כֵ֕ן</span>​<span class='lvl_2'>יְשַׁלַּ֥ח אֶתְכֶ֖ם</span> מִזֶּ֑ה</span>​<span class='lvl_1'><span class='lvl_2'>כְּשַׁ֨לְּח֔וֹ</span>​<span class='lvl_2'>כָּלָ֕ה</span>​<span class='lvl_2'><span class='lvl_3'>גָּרֵ֛שׁ</span> יְגָרֵ֥שׁ אֶתְכֶ֖ם</span> מִזֶּֽה׃</span>
</span>
<span class='posuk'>
<span class='chapverse'>יא(ב)</span><span class='lvl_1 first'><span class='lvl_2'>דַּבֶּר־נָ֖א</span> בְּאָזְנֵ֣י הָעָ֑ם</span>​<span class='lvl_1'><span class='lvl_2'><span class='lvl_3'><span class='lvl_4'>וְיִשְׁאֲל֞וּ</span> אִ֣ישׁ ׀ מֵאֵ֣ת רֵעֵ֗הוּ</span>​<span class='lvl_3'>וְאִשָּׁה֙</span> מֵאֵ֣ת רְעוּתָ֔הּ</span>​<span class='lvl_2'>כְּלֵי־כֶ֖סֶף</span> וּכְלֵ֥י זָהָֽב׃</span>
</span>
<span class='posuk'>
<span class='chapverse'>יא(ג)</span><span class='lvl_1 first'><span class='lvl_2'><span class='lvl_3'>וַיִּתֵּ֧ן יְהוָ֛ה</span> אֶת־חֵ֥ן הָעָ֖ם</span> בְּעֵינֵ֣י מִצְרָ֑יִם</span>​<span class='lvl_1'><span class='lvl_2'><span class='lvl_3'>גַּ֣ם ׀ הָאִ֣ישׁ מֹשֶׁ֗ה</span>​<span class='lvl_3'>גָּד֤וֹל מְאֹד֙</span> בְּאֶ֣רֶץ מִצְרַ֔יִם</span>​<span class='lvl_2'>בְּעֵינֵ֥י עַבְדֵֽי־פַרְעֹ֖ה</span> וּבְעֵינֵ֥י הָעָֽם׃</span>        ס       
</span>
<span class='posuk'>
<span class='chapverse'>יא(ד)</span><span class='lvl_1 first'><span class='lvl_2'>וַיֹּ֣אמֶר מֹשֶׁ֔ה</span>​<span class='lvl_2'>כֹּ֖ה</span> אָמַ֣ר יְהוָ֑ה</span>​<span class='lvl_1'><span class='lvl_2'>כַּֽחֲצֹ֣ת הַלַּ֔יְלָה</span>​<span class='lvl_2'>אֲנִ֥י יוֹצֵ֖א</span> בְּת֥וֹךְ מִצְרָֽיִם׃</span>
</span>
<span class='posuk'>
<span class='chapverse'>יא(ה)</span><span class='lvl_1 first'><span class='lvl_2'><span class='lvl_3'>וּמֵ֣ת כָּל־בְּכוֹר֘</span> בְּאֶ֣רֶץ מִצְרַיִם֒</span>​<span class='lvl_2'><span class='lvl_3'>מִבְּכ֤וֹר פַּרְעֹה֙</span> הַיֹּשֵׁ֣ב עַל־כִּסְא֔וֹ</span>​<span class='lvl_2'><span class='lvl_3'>עַ֚ד</span> בְּכ֣וֹר הַשִּׁפְחָ֔ה</span>​<span class='lvl_2'>אֲשֶׁ֖ר</span> אַחַ֣ר הָֽרֵחָ֑יִם</span>​<span class='lvl_1'><span class='lvl_2'>וְכֹ֖ל</span> בְּכ֥וֹר בְּהֵמָֽה׃</span>
</span>
<span class='posuk'>
<span class='chapverse'>יא(ו)</span><span class='lvl_1 first'><span class='lvl_2'><span class='lvl_3'>וְהָ֥יְתָ֛ה</span> צְעָקָ֥ה גְדֹלָ֖ה</span> בְּכָל־אֶ֣רֶץ מִצְרָ֑יִם</span>​<span class='lvl_1'><span class='lvl_2'><span class='lvl_3'>אֲשֶׁ֤ר כָּמֹ֨הוּ֙</span> לֹ֣א נִֽהְיָ֔תָה</span>​<span class='lvl_2'>וְכָמֹ֖הוּ</span> לֹ֥א תֹסִֽף׃</span>
</span>
<span class='posuk'>
<span class='chapverse'>יא(ז)</span><span class='lvl_1 first'><span class='lvl_2'><span class='lvl_3'>וּלְכֹ֣ל ׀ בְּנֵ֣י יִשְׂרָאֵ֗ל</span>​<span class='lvl_3'>לֹ֤א יֶֽחֱרַץ־כֶּ֨לֶב֙</span> לְשֹׁנ֔וֹ</span>​<span class='lvl_2'>לְמֵאִ֖ישׁ</span> וְעַד־בְּהֵמָ֑ה</span>​<span class='lvl_1'><span class='lvl_2'><span class='lvl_3'>לְמַ֨עַן֙</span> תֵּֽדְע֔וּן</span>​<span class='lvl_2'><span class='lvl_3'>אֲשֶׁר֙</span> יַפְלֶ֣ה יְהוָ֔ה</span>​<span class='lvl_2'>בֵּ֥ין מִצְרַ֖יִם</span> וּבֵ֥ין יִשְׂרָאֵֽל׃</span>
</span>
<span class='posuk'>
<span class='chapverse'>יא(ח)</span><span class='lvl_1 first'><span class='lvl_2'><span class='lvl_3'><span class='lvl_4'>וְיָֽרְד֣וּ כָל־עֲבָדֶיךָ֩ אֵ֨לֶּה אֵלַ֜י</span> וְהִשְׁתַּֽחֲווּ־לִ֣י לֵאמֹ֗ר</span>​<span class='lvl_3'>צֵ֤א אַתָּה֙</span> וְכָל־הָעָ֣ם אֲשֶׁר־בְּרַגְלֶ֔יךָ</span>​<span class='lvl_2'>וְאַֽחֲרֵי־כֵ֖ן</span> אֵצֵ֑א</span>​<span class='lvl_1'><span class='lvl_2'>וַיֵּצֵ֥א מֵֽעִם־פַּרְעֹ֖ה</span> בָּֽחֳרִי־אָֽף׃</span>        ס       
</span>
<span class='posuk'>
<span class='chapverse'>יא(ט)</span><span class='lvl_1 first'><span class='lvl_2'><span class='lvl_3'>וַיֹּ֤אמֶר יְהוָה֙</span> אֶל־מֹשֶׁ֔ה</span>​<span class='lvl_2'>לֹֽא־יִשְׁמַ֥ע אֲלֵיכֶ֖ם</span> פַּרְעֹ֑ה</span>​<span class='lvl_1'><span class='lvl_2'><span class='lvl_3'>לְמַ֛עַן</span> רְב֥וֹת מֽוֹפְתַ֖י</span> בְּאֶ֥רֶץ מִצְרָֽיִם׃</span>
</span>
<span class='posuk'>
<span class='chapverse'>יא(י)</span><span class='lvl_1 first'><span class='lvl_2'><span class='lvl_3'>וּמֹשֶׁ֣ה וְאַֽהֲרֹ֗ן</span>​<span class='lvl_3'>עָשׂ֛וּ</span> אֶת־כָּל־הַמֹּֽפְתִ֥ים הָאֵ֖לֶּה</span> לִפְנֵ֣י פַרְעֹ֑ה</span>​<span class='lvl_1'><span class='lvl_2'><span class='lvl_3'>וַיְחַזֵּ֤ק יְהוָה֙</span> אֶת־לֵ֣ב פַּרְעֹ֔ה</span>​<span class='lvl_2'>וְלֹֽא־שִׁלַּ֥ח אֶת־בְּנֵֽי־יִשְׂרָאֵ֖ל</span> מֵֽאַרְצֽוֹ׃</span>        ס       
</span>
<span class='posuk'>
<span class='chapverse'>יב(א)</span><span class='lvl_1 first'><span class='lvl_2'><span class='lvl_3'>וַיֹּ֤אמֶר יְהוָה֙</span> אֶל־מֹשֶׁ֣ה וְאֶֽל־אַהֲרֹ֔ן</span>​<span class='lvl_2'>בְּאֶ֥רֶץ מִצְרַ֖יִם</span> לֵאמֹֽר׃</span>
</span>
<span class='posuk'>
<span class='chapverse'>יב(ב)</span><span class='lvl_1 first'><span class='lvl_2'><span class='lvl_3'>הַחֹ֧דֶשׁ הַזֶּ֛ה</span> לָכֶ֖ם</span> רֹ֣אשׁ חֳדָשִׁ֑ים</span>​<span class='lvl_1'><span class='lvl_2'><span class='lvl_3'>רִאשׁ֥וֹן הוּא֙</span> לָכֶ֔ם</span>​<span class='lvl_2'>לְחָדְשֵׁ֖י</span> הַשָּׁנָֽה׃</span>
</span>
<span class='posuk'>
<span class='chapverse'>יב(ג)</span><span class='lvl_1 first'><span class='lvl_2'><span class='lvl_3'>דַּבְּר֗וּ</span>​<span class='lvl_3'>אֶֽל־כָּל־עֲדַ֤ת יִשְׂרָאֵל֙</span> לֵאמֹ֔ר</span>​<span class='lvl_2'>בֶּֽעָשֹׂ֖ר</span> לַחֹ֣דֶשׁ הַזֶּ֑ה</span>​<span class='lvl_1'><span class='lvl_2'><span class='lvl_3'>וְיִקְח֣וּ לָהֶ֗ם</span>​<span class='lvl_3'>אִ֛ישׁ</span> שֶׂ֥ה לְבֵית־אָבֹ֖ת</span> שֶׂ֥ה לַבָּֽיִת׃</span>
</span>
<span class='posuk'>
<span class='chapverse'>יב(ד)</span><span class='lvl_1 first'><span class='lvl_2'><span class='lvl_3'>וְאִם־יִמְעַ֣ט הַבַּיִת֘</span> מִֽהְי֣וֹת מִשֶּׂה֒</span>​<span class='lvl_2'><span class='lvl_3'>וְלָקַ֣ח ה֗וּא</span>​<span class='lvl_3'>וּשְׁכֵנ֛וֹ</span> הַקָּרֹ֥ב אֶל־בֵּית֖וֹ</span> בְּמִכְסַ֣ת נְפָשֹׁ֑ת</span>​<span class='lvl_1'><span class='lvl_2'><span class='lvl_3'>אִ֚ישׁ</span> לְפִ֣י אָכְל֔וֹ</span>​<span class='lvl_2'>תָּכֹ֖סּוּ</span> עַל־הַשֶּֽׂה׃</span>
</span>
<span class='posuk'>
<span class='chapverse'>יב(ה)</span><span class='lvl_1 first'><span class='lvl_2'><span class='lvl_3'>שֶׂ֥ה תָמִ֛ים</span> זָכָ֥ר בֶּן־שָׁנָ֖ה</span> יִֽהְיֶ֣ה לָכֶ֑ם</span>​<span class='lvl_1'><span class='lvl_2'>מִן־הַכְּבָשִׂ֥ים וּמִן־הָֽעִזִּ֖ים</span> תִּקָּֽחוּ׃</span>
</span>
<span class='posuk'>
<span class='chapverse'>יב(ו)</span><span class='lvl_1 first'><span class='lvl_2'><span class='lvl_3'>וְהָיָ֤ה לָכֶם֙</span> לְמִשְׁמֶ֔רֶת</span>​<span class='lvl_2'><span class='lvl_3'>עַ֣ד אַרְבָּעָ֥ה עָשָׂ֛ר</span> י֖וֹם</span> לַחֹ֣דֶשׁ הַזֶּ֑ה</span>​<span class='lvl_1'><span class='lvl_2'><span class='lvl_3'>וְשָֽׁחֲט֣וּ אֹת֗וֹ</span>​<span class='lvl_3'>כֹּ֛ל</span> קְהַ֥ל עֲדַֽת־יִשְׂרָאֵ֖ל</span> בֵּ֥ין הָֽעַרְבָּֽיִם׃</span>
</span>
<span class='posuk'>
<span class='chapverse'>יב(ז)</span><span class='lvl_1 first'><span class='lvl_2'><span class='lvl_3'>וְלָֽקְחוּ֙</span> מִן־הַדָּ֔ם</span>​<span class='lvl_2'><span class='lvl_3'>וְנָ֥תְנ֛וּ</span> עַל־שְׁתֵּ֥י הַמְּזוּזֹ֖ת</span> וְעַל־הַמַּשְׁק֑וֹף</span>​<span class='lvl_1'><span class='lvl_2'><span class='lvl_3'>עַ֚ל</span> הַבָּ֣תִּ֔ים</span>​<span class='lvl_2'>אֲשֶׁר־יֹֽאכְל֥וּ אֹת֖וֹ</span> בָּהֶֽם׃</span>
</span>
<span class='posuk'>
<span class='chapverse'>יב(ח)</span><span class='lvl_1 first'><span class='lvl_2'>וְאָֽכְל֥וּ אֶת־הַבָּשָׂ֖ר</span> בַּלַּ֣יְלָה הַזֶּ֑ה</span>​<span class='lvl_1'><span class='lvl_2'>צְלִי־אֵ֣שׁ וּמַצּ֔וֹת</span>​<span class='lvl_2'>עַל־מְרֹרִ֖ים</span> יֹֽאכְלֻֽהוּ׃</span>
</span>
<span class='posuk'>
<span class='chapverse'>יב(ט)</span><span class='lvl_1 first'><span class='lvl_2'><span class='lvl_3'>אַל־תֹּֽאכְל֤וּ מִמֶּ֨נּוּ֙</span> נָ֔א</span>​<span class='lvl_2'>וּבָשֵׁ֥ל מְבֻשָּׁ֖ל</span> בַּמָּ֑יִם</span>​<span class='lvl_1'><span class='lvl_2'>כִּ֣י אִם־צְלִי־אֵ֔שׁ</span>​<span class='lvl_2'>רֹאשׁ֥וֹ עַל־כְּרָעָ֖יו</span> וְעַל־קִרְבּֽוֹ׃</span>
</span>
<span class='posuk'>
<span class='chapverse'>יב(י)</span><span class='lvl_1 first'><span class='lvl_2'>וְלֹֽא־תוֹתִ֥ירוּ מִמֶּ֖נּוּ</span> עַד־בֹּ֑קֶר</span>​<span class='lvl_1'><span class='lvl_2'><span class='lvl_3'>וְהַנֹּתָ֥ר מִמֶּ֛נּוּ</span> עַד־בֹּ֖קֶר</span> בָּאֵ֥שׁ תִּשְׂרֹֽפוּ׃</span>
</span>
<span class='posuk'>
<span class='chapverse'>יב(יא)</span><span class='lvl_1 first'><span class='lvl_2'><span class='lvl_3'>וְכָכָה֘</span> תֹּֽאכְל֣וּ אֹתוֹ֒</span>​<span class='lvl_2'>מָתְנֵיכֶ֣ם חֲגֻרִ֔ים</span>​<span class='lvl_2'><span class='lvl_3'>נַֽעֲלֵיכֶם֙</span> בְּרַגְלֵיכֶ֔ם</span>​<span class='lvl_2'>וּמַקֶּלְכֶ֖ם</span> בְּיֶדְכֶ֑ם</span>​<span class='lvl_1'><span class='lvl_2'><span class='lvl_3'>וַֽאֲכַלְתֶּ֤ם אֹתוֹ֙</span> בְּחִפָּז֔וֹן</span>​<span class='lvl_2'>פֶּ֥סַח ה֖וּא</span> לַֽיהוָֽה׃</span>
</span>
<span class='posuk'>
<span class='chapverse'>יב(יב)</span><span class='lvl_1 first'><span class='lvl_2'><span class='lvl_3'>וְעָֽבַרְתִּ֣י בְאֶֽרֶץ־מִצְרַיִם֘</span> בַּלַּ֣יְלָה הַזֶּה֒</span>​<span class='lvl_2'><span class='lvl_3'>וְהִכֵּיתִ֤י כָל־בְּכוֹר֙</span> בְּאֶ֣רֶץ מִצְרַ֔יִם</span>​<span class='lvl_2'>מֵֽאָדָ֖ם</span> וְעַד־בְּהֵמָ֑ה</span>​<span class='lvl_1'><span class='lvl_2'><span class='lvl_3'>וּבְכָל־אֱלֹהֵ֥י מִצְרַ֛יִם</span> אֶֽעֱשֶׂ֥ה שְׁפָטִ֖ים</span> אֲנִ֥י יְהוָֽה׃</span>
</span>
<span class='posuk'>
<span class='chapverse'>יב(יג)</span><span class='lvl_1 first'><span class='lvl_2'><span class='lvl_3'><span class='lvl_4'>וְהָיָה֩ הַדָּ֨ם לָכֶ֜ם</span> לְאֹ֗ת</span>​<span class='lvl_3'>עַ֤ל הַבָּתִּים֙</span> אֲשֶׁ֣ר אַתֶּ֣ם שָׁ֔ם</span>​<span class='lvl_2'><span class='lvl_3'>וְרָאִ֨יתִי֙</span> אֶת־הַדָּ֔ם</span>​<span class='lvl_2'>וּפָֽסַחְתִּ֖י</span> עֲלֵכֶ֑ם</span>​<span class='lvl_1'><span class='lvl_2'><span class='lvl_3'>וְלֹֽא־יִֽהְיֶ֨ה בָכֶ֥ם נֶ֨גֶף֙</span> לְמַשְׁחִ֔ית</span>​<span class='lvl_2'>בְּהַכֹּתִ֖י</span> בְּאֶ֥רֶץ מִצְרָֽיִם׃</span>
</span>
<span class='posuk'>
<span class='chapverse'>יב(יד)</span><span class='lvl_1 first'><span class='lvl_2'><span class='lvl_3'>וְהָיָה֩ הַיּ֨וֹם הַזֶּ֤ה לָכֶם֙</span> לְזִכָּר֔וֹן</span>​<span class='lvl_2'>וְחַגֹּתֶ֥ם אֹת֖וֹ</span> חַ֣ג לַֽיהוָ֑ה</span>​<span class='lvl_1'><span class='lvl_2'>לְדֹרֹ֣תֵיכֶ֔ם</span>​<span class='lvl_2'>חֻקַּ֥ת עוֹלָ֖ם</span> תְּחָגֻּֽהוּ׃</span>
</span>
<span class='posuk'>
<span class='chapverse'>יב(טו)</span><span class='lvl_1 first'><span class='lvl_2'><span class='lvl_3'>שִׁבְעַ֤ת יָמִים֙</span> מַצּ֣וֹת תֹּאכֵ֔לוּ</span>​<span class='lvl_2'><span class='lvl_3'>אַ֚ךְ</span> בַּיּ֣וֹם הָֽרִאשׁ֔וֹן</span>​<span class='lvl_2'>תַּשְׁבִּ֥יתוּ שְּׂאֹ֖ר</span> מִבָּֽתֵּיכֶ֑ם</span>​<span class='lvl_1'><span class='lvl_2'><span class='lvl_3'>כִּ֣י ׀ כָּל־אֹכֵ֣ל חָמֵ֗ץ</span>​<span class='lvl_3'><span class='lvl_4'>וְנִכְרְתָ֞ה</span> הַנֶּ֤פֶשׁ הַהִוא֙</span> מִיִּשְׂרָאֵ֔ל</span>​<span class='lvl_2'>מִיּ֥וֹם הָֽרִאשֹׁ֖ן</span> עַד־י֥וֹם הַשְּׁבִעִֽי׃</span>
</span>
<span class='posuk'>
<span class='chapverse'>יב(טז)</span><span class='lvl_1 first'><span class='lvl_2'><span class='lvl_3'>וּבַיּ֤וֹם הָֽרִאשׁוֹן֙</span> מִקְרָא־קֹ֔דֶשׁ</span>​<span class='lvl_2'><span class='lvl_3'>וּבַיּוֹם֙</span> הַשְּׁבִיעִ֔י</span>​<span class='lvl_2'>מִקְרָא־קֹ֖דֶשׁ</span> יִֽהְיֶ֣ה לָכֶ֑ם</span>​<span class='lvl_1'><span class='lvl_2'><span class='lvl_3'>כָּל־מְלָאכָה֙</span> לֹֽא־יֵעָשֶׂ֣ה בָהֶ֔ם</span>​<span class='lvl_2'><span class='lvl_3'>אַ֚ךְ</span> אֲשֶׁ֣ר יֵֽאָכֵ֣ל לְכָל־נֶ֔פֶשׁ</span>​<span class='lvl_2'>ה֥וּא לְבַדּ֖וֹ</span> יֵֽעָשֶׂ֥ה לָכֶֽם׃</span>
</span>
<span class='posuk'>
<span class='chapverse'>יב(יז)</span><span class='lvl_1 first'><span class='lvl_2'><span class='lvl_3'>וּשְׁמַרְתֶּם֘</span> אֶת־הַמַּצּוֹת֒</span>​<span class='lvl_2'><span class='lvl_3'>כִּ֗י</span>​<span class='lvl_3'>בְּעֶ֨צֶם֙</span> הַיּ֣וֹם הַזֶּ֔ה</span>​<span class='lvl_2'>הוֹצֵ֥אתִי אֶת־צִבְאֽוֹתֵיכֶ֖ם</span> מֵאֶ֣רֶץ מִצְרָ֑יִם</span>​<span class='lvl_1'><span class='lvl_2'><span class='lvl_3'><span class='lvl_4'>וּשְׁמַרְתֶּ֞ם</span> אֶת־הַיּ֥וֹם הַזֶּ֛ה</span> לְדֹרֹֽתֵיכֶ֖ם</span> חֻקַּ֥ת עוֹלָֽם׃</span>
</span>
<span class='posuk'>
<span class='chapverse'>יב(יח)</span><span class='lvl_1 first'><span class='lvl_2'><span class='lvl_3'><span class='lvl_4'>בָּֽרִאשֹׁ֡ן</span> בְּאַרְבָּעָה֩ עָשָׂ֨ר י֤וֹם לַחֹ֨דֶשׁ֙</span> בָּעֶ֔רֶב</span>​<span class='lvl_2'>תֹּֽאכְל֖וּ</span> מַצֹּ֑ת</span>​<span class='lvl_1'><span class='lvl_2'><span class='lvl_3'><span class='lvl_4'>עַ֠ד</span> י֣וֹם הָֽאֶחָ֧ד וְעֶשְׂרִ֛ים</span> לַחֹ֖דֶשׁ</span> בָּעָֽרֶב׃</span>
</span>
<span class='posuk'>
<span class='chapverse'>יב(יט)</span><span class='lvl_1 first'><span class='lvl_2'>שִׁבְעַ֣ת יָמִ֔ים</span>​<span class='lvl_2'>שְׂאֹ֕ר</span>​<span class='lvl_2'>לֹ֥א יִמָּצֵ֖א</span> בְּבָֽתֵּיכֶ֑ם</span>​<span class='lvl_1'><span class='lvl_2'><span class='lvl_3'>כִּ֣י ׀ כָּל־אֹכֵ֣ל מַחְמֶ֗צֶת</span>​<span class='lvl_3'><span class='lvl_4'>וְנִכְרְתָ֞ה</span> הַנֶּ֤פֶשׁ הַהִוא֙</span> מֵֽעֲדַ֣ת יִשְׂרָאֵ֔ל</span>​<span class='lvl_2'>בַּגֵּ֖ר</span> וּבְאֶזְרַ֥ח הָאָֽרֶץ׃</span>
</span>
<span class='posuk'>
<span class='chapverse'>יב(כ)</span><span class='lvl_1 first'><span class='lvl_2'>כָּל־מַחְמֶ֖צֶת</span> לֹ֣א תֹאכֵ֑לוּ</span>​<span class='lvl_1'><span class='lvl_2'><span class='lvl_3'>בְּכֹל֙</span> מוֹשְׁבֹ֣תֵיכֶ֔ם</span>​<span class='lvl_2'>תֹּֽאכְל֖וּ</span> מַצּֽוֹת׃</span>        פ<br/>
</span>
<span class='posuk'>
<span class='chapverse'>יב(כא)</span><span class='lvl_1 first'><span class='lvl_2'><span class='lvl_3'>וַיִּקְרָ֥א מֹשֶׁ֛ה</span> לְכָל־זִקְנֵ֥י יִשְׂרָאֵ֖ל</span> וַיֹּ֣אמֶר אֲלֵהֶ֑ם</span>​<span class='lvl_1'><span class='lvl_2'><span class='lvl_3'>מִֽשְׁכ֗וּ</span>​<span class='lvl_3'>וּקְח֨וּ לָכֶ֥ם צֹ֛אן</span> לְמִשְׁפְּחֹֽתֵיכֶ֖ם</span> וְשַֽׁחֲט֥וּ הַפָּֽסַח׃</span>
</span>
<span class='posuk'>
<span class='chapverse'>יב(כב)</span><span class='lvl_1 first'><span class='lvl_2'><span class='lvl_3'><span class='lvl_4'>וּלְקַחְתֶּ֞ם</span> אֲגֻדַּ֣ת אֵז֗וֹב</span>​<span class='lvl_3'>וּטְבַלְתֶּם֘</span> בַּדָּ֣ם אֲשֶׁר־בַּסַּף֒</span>​<span class='lvl_2'><span class='lvl_3'>וְהִגַּעְתֶּ֤ם אֶל־הַמַּשְׁקוֹף֙</span> וְאֶל־שְׁתֵּ֣י הַמְּזוּזֹ֔ת</span>​<span class='lvl_2'>מִן־הַדָּ֖ם</span> אֲשֶׁ֣ר בַּסָּ֑ף</span>​<span class='lvl_1'><span class='lvl_2'><span class='lvl_3'>וְאַתֶּ֗ם</span>​<span class='lvl_3'>לֹ֥א תֵֽצְא֛וּ</span> אִ֥ישׁ מִפֶּֽתַח־בֵּית֖וֹ</span> עַד־בֹּֽקֶר׃</span>
</span>
<span class='posuk'>
<span class='chapverse'>יב(כג)</span><span class='lvl_1 first'><span class='lvl_2'><span class='lvl_3'>וְעָבַ֣ר יְהוָה֘</span> לִנְגֹּ֣ף אֶת־מִצְרַיִם֒</span>​<span class='lvl_2'><span class='lvl_3'>וְרָאָ֤ה אֶת־הַדָּם֙</span> עַל־הַמַּשְׁק֔וֹף</span>​<span class='lvl_2'>וְעַ֖ל</span> שְׁתֵּ֣י הַמְּזוּזֹ֑ת</span>​<span class='lvl_1'><span class='lvl_2'><span class='lvl_3'>וּפָסַ֤ח יְהוָה֙</span> עַל־הַפֶּ֔תַח</span>​<span class='lvl_2'><span class='lvl_3'>וְלֹ֤א יִתֵּן֙</span> הַמַּשְׁחִ֔ית</span>​<span class='lvl_2'>לָבֹ֥א אֶל־בָּֽתֵּיכֶ֖ם</span> לִנְגֹּֽף׃</span>
</span>
<span class='posuk'>
<span class='chapverse'>יב(כד)</span><span class='lvl_1 first'><span class='lvl_2'>וּשְׁמַרְתֶּ֖ם</span> אֶת־הַדָּבָ֣ר הַזֶּ֑ה</span>​<span class='lvl_1'><span class='lvl_2'>לְחָק־לְךָ֥ וּלְבָנֶ֖יךָ</span> עַד־עוֹלָֽם׃</span>
</span>
<span class='posuk'>
<span class='chapverse'>יב(כה)</span><span class='lvl_1 first'><span class='lvl_2'><span class='lvl_3'><span class='lvl_4'>וְהָיָ֞ה</span> כִּֽי־תָבֹ֣אוּ אֶל־הָאָ֗רֶץ</span>​<span class='lvl_3'>אֲשֶׁ֨ר יִתֵּ֧ן יְהוָ֛ה</span> לָכֶ֖ם</span> כַּֽאֲשֶׁ֣ר דִּבֵּ֑ר</span>​<span class='lvl_1'><span class='lvl_2'>וּשְׁמַרְתֶּ֖ם</span> אֶת־הָֽעֲבֹדָ֥ה הַזֹּֽאת׃</span>
</span>
<span class='posuk'>
<span class='chapverse'>יב(כו)</span><span class='lvl_1 first'><span class='lvl_2'>וְהָיָ֕ה</span>​<span class='lvl_2'>כִּֽי־יֹאמְר֥וּ אֲלֵיכֶ֖ם</span> בְּנֵיכֶ֑ם</span>​<span class='lvl_1'><span class='lvl_2'><span class='lvl_3'>מָ֛ה</span> הָֽעֲבֹדָ֥ה הַזֹּ֖את</span> לָכֶֽם׃</span>
</span>
<span class='posuk'>
<span class='chapverse'>יב(כז)</span><span class='lvl_1 first'><span class='lvl_2'><span class='lvl_3'><span class='lvl_4'>וַֽאֲמַרְתֶּ֡ם</span>​<span class='lvl_4'>זֶֽבַח־פֶּ֨סַח ה֜וּא</span> לַֽיהוָ֗ה</span>​<span class='lvl_3'><span class='lvl_4'>אֲשֶׁ֣ר פָּ֠סַח</span> עַל־בָּתֵּ֤י בְנֵֽי־יִשְׂרָאֵל֙</span> בְּמִצְרַ֔יִם</span>​<span class='lvl_2'>בְּנָגְפּ֥וֹ אֶת־מִצְרַ֖יִם</span> וְאֶת־בָּתֵּ֣ינוּ הִצִּ֑יל</span>​<span class='lvl_1'><span class='lvl_2'>וַיִּקֹּ֥ד הָעָ֖ם</span> וַיִּֽשְׁתַּחֲוֽוּ׃</span>
</span>
<span class='posuk'>
<span class='chapverse'>יב(כח)</span><span class='lvl_1 first'><span class='lvl_2'>וַיֵּֽלְכ֥וּ וַֽיַּעֲשׂ֖וּ</span> בְּנֵ֣י יִשְׂרָאֵ֑ל</span>​<span class='lvl_1'><span class='lvl_2'><span class='lvl_3'>כַּֽאֲשֶׁ֨ר צִוָּ֧ה יְהוָ֛ה</span> אֶת־מֹשֶׁ֥ה וְאַֽהֲרֹ֖ן</span> כֵּ֥ן עָשֽׂוּ׃</span>        ס       
</span>
<span class='posuk'>
<span class='chapverse'>יב(כט)</span><span class='lvl_1 first'><span class='lvl_2'><span class='lvl_3'>וַיְהִ֣י ׀ בַּֽחֲצִ֣י הַלַּ֗יְלָה</span>​<span class='lvl_3'>וַֽיהוָה֘</span>​<span class='lvl_3'>הִכָּ֣ה כָל־בְּכוֹר֘</span> בְּאֶ֣רֶץ מִצְרַיִם֒</span>​<span class='lvl_2'><span class='lvl_3'>מִבְּכֹ֤ר פַּרְעֹה֙</span> הַיֹּשֵׁ֣ב עַל־כִּסְא֔וֹ</span>​<span class='lvl_2'><span class='lvl_3'>עַ֚ד</span> בְּכ֣וֹר הַשְּׁבִ֔י</span>​<span class='lvl_2'>אֲשֶׁ֖ר</span> בְּבֵ֣ית הַבּ֑וֹר</span>​<span class='lvl_1'><span class='lvl_2'>וְכֹ֖ל</span> בְּכ֥וֹר בְּהֵמָֽה׃</span>
</span>
<span class='posuk'>
<span class='chapverse'>יב(ל)</span><span class='lvl_1 first'><span class='lvl_2'><span class='lvl_3'><span class='lvl_4'>וַיָּ֨קָם פַּרְעֹ֜ה</span> לַ֗יְלָה</span>​<span class='lvl_3'>ה֤וּא וְכָל־עֲבָדָיו֙</span> וְכָל־מִצְרַ֔יִם</span>​<span class='lvl_2'><span class='lvl_3'>וַתְּהִ֛י</span> צְעָקָ֥ה גְדֹלָ֖ה</span> בְּמִצְרָ֑יִם</span>​<span class='lvl_1'><span class='lvl_2'>כִּֽי־אֵ֣ין בַּ֔יִת</span>​<span class='lvl_2'>אֲשֶׁ֥ר אֵֽין־שָׁ֖ם</span> מֵֽת׃</span>
</span>
<span class='posuk'>
<span class='chapverse'>יב(לא)</span><span class='lvl_1 first'><span class='lvl_2'><span class='lvl_3'><span class='lvl_4'>וַיִּקְרָא֩ לְמֹשֶׁ֨ה וּֽלְאַהֲרֹ֜ן</span> לַ֗יְלָה</span>​<span class='lvl_3'>וַיֹּ֨אמֶר֙</span>​<span class='lvl_3'>ק֤וּמוּ צְּאוּ֙</span> מִתּ֣וֹךְ עַמִּ֔י</span>​<span class='lvl_2'>גַּם־אַתֶּ֖ם</span> גַּם־בְּנֵ֣י יִשְׂרָאֵ֑ל</span>​<span class='lvl_1'><span class='lvl_2'><span class='lvl_3'>וּלְכ֛וּ</span> עִבְד֥וּ אֶת־יְהוָ֖ה</span> כְּדַבֶּרְכֶֽם׃</span>
</span>
<span class='posuk'>
<span class='chapverse'>יב(לב)</span><span class='lvl_1 first'><span class='lvl_2'><span class='lvl_3'>גַּם־צֹֽאנְכֶ֨ם גַּם־בְּקַרְכֶ֥ם קְח֛וּ</span> כַּֽאֲשֶׁ֥ר דִּבַּרְתֶּ֖ם</span> וָלֵ֑כוּ</span>​<span class='lvl_1'><span class='lvl_2'>וּבֵֽרַכְתֶּ֖ם</span> גַּם־אֹתִֽי׃</span>
</span>
<span class='posuk'>
<span class='chapverse'>יב(לג)</span><span class='lvl_1 first'><span class='lvl_2'><span class='lvl_3'>וַתֶּֽחֱזַ֤ק מִצְרַ֨יִם֙</span> עַל־הָעָ֔ם</span>​<span class='lvl_2'>לְמַהֵ֖ר</span> לְשַׁלְּחָ֣ם מִן־הָאָ֑רֶץ</span>​<span class='lvl_1'><span class='lvl_2'>כִּ֥י אָֽמְר֖וּ</span> כֻּלָּ֥נוּ מֵתִֽים׃</span>
</span>
<span class='posuk'>
<span class='chapverse'>יב(לד)</span><span class='lvl_1 first'><span class='lvl_2'><span class='lvl_3'>וַיִּשָּׂ֥א הָעָ֛ם</span> אֶת־בְּצֵק֖וֹ</span> טֶ֣רֶם יֶחְמָ֑ץ</span>​<span class='lvl_1'><span class='lvl_2'><span class='lvl_3'>מִשְׁאֲרֹתָ֛ם</span> צְרֻרֹ֥ת בְּשִׂמְלֹתָ֖ם</span> עַל־שִׁכְמָֽם׃</span>
</span>
<span class='posuk'>
<span class='chapverse'>יב(לה)</span><span class='lvl_1 first'><span class='lvl_2'>וּבְנֵֽי־יִשְׂרָאֵ֥ל עָשׂ֖וּ</span> כִּדְבַ֣ר מֹשֶׁ֑ה</span>​<span class='lvl_1'><span class='lvl_2'><span class='lvl_3'>וַֽיִּשְׁאֲלוּ֙</span> מִמִּצְרַ֔יִם</span>​<span class='lvl_2'><span class='lvl_3'>כְּלֵי־כֶ֛סֶף</span> וּכְלֵ֥י זָהָ֖ב</span> וּשְׂמָלֹֽת׃</span>
</span>
<span class='posuk'>
<span class='chapverse'>יב(לו)</span><span class='lvl_1 first'><span class='lvl_2'><span class='lvl_3'><span class='lvl_4'>וַֽיהוָ֞ה</span> נָתַ֨ן אֶת־חֵ֥ן הָעָ֛ם</span> בְּעֵינֵ֥י מִצְרַ֖יִם</span> וַיַּשְׁאִל֑וּם</span>​<span class='lvl_1'><span class='lvl_2'>וַֽיְנַצְּל֖וּ</span> אֶת־מִצְרָֽיִם׃</span>        פ<br/>
</span>
<span class='posuk'>
<span class='chapverse'>יב(לז)</span><span class='lvl_1 first'><span class='lvl_2'><span class='lvl_3'>וַיִּסְע֧וּ בְנֵֽי־יִשְׂרָאֵ֛ל</span> מֵֽרַעְמְסֵ֖ס</span> סֻכֹּ֑תָה</span>​<span class='lvl_1'><span class='lvl_2'><span class='lvl_3'>כְּשֵׁשׁ־מֵא֨וֹת אֶ֧לֶף רַגְלִ֛י</span> הַגְּבָרִ֖ים</span> לְבַ֥ד מִטָּֽף׃</span>
</span>
<span class='posuk'>
<span class='chapverse'>יב(לח)</span><span class='lvl_1 first'><span class='lvl_2'>וְגַם־עֵ֥רֶב רַ֖ב</span> עָלָ֣ה אִתָּ֑ם</span>​<span class='lvl_1'><span class='lvl_2'>וְצֹ֣אן וּבָקָ֔ר</span>​<span class='lvl_2'>מִקְנֶ֖ה</span> כָּבֵ֥ד מְאֹֽד׃</span>
</span>
<span class='posuk'>
<span class='chapverse'>יב(לט)</span><span class='lvl_1 first'><span class='lvl_2'><span class='lvl_3'><span class='lvl_4'>וַיֹּאפ֨וּ אֶת־הַבָּצֵ֜ק</span> אֲשֶׁ֨ר הוֹצִ֧יאוּ מִמִּצְרַ֛יִם</span> עֻגֹ֥ת מַצּ֖וֹת</span> כִּ֣י לֹ֣א חָמֵ֑ץ</span>​<span class='lvl_1'><span class='lvl_2'><span class='lvl_3'>כִּֽי־גֹרְשׁ֣וּ מִמִּצְרַ֗יִם</span>​<span class='lvl_3'>וְלֹ֤א יָֽכְלוּ֙</span> לְהִתְמַהְמֵ֔הַּ</span>​<span class='lvl_2'>וְגַם־צֵדָ֖ה</span> לֹֽא־עָשׂ֥וּ לָהֶֽם׃</span>
</span>
<span class='posuk'>
<span class='chapverse'>יב(מ)</span><span class='lvl_1 first'><span class='lvl_2'><span class='lvl_3'>וּמוֹשַׁב֙</span> בְּנֵ֣י יִשְׂרָאֵ֔ל</span>​<span class='lvl_2'>אֲשֶׁ֥ר יָֽשְׁב֖וּ</span> בְּמִצְרָ֑יִם</span>​<span class='lvl_1'><span class='lvl_2'>שְׁלֹשִׁ֣ים שָׁנָ֔ה</span>​<span class='lvl_2'>וְאַרְבַּ֥ע מֵא֖וֹת</span> שָׁנָֽה׃</span>
</span>
<span class='posuk'>
<span class='chapverse'>יב(מא)</span><span class='lvl_1 first'><span class='lvl_2'><span class='lvl_3'>וַיְהִ֗י</span>​<span class='lvl_3'>מִקֵּץ֙</span> שְׁלֹשִׁ֣ים שָׁנָ֔ה</span>​<span class='lvl_2'>וְאַרְבַּ֥ע מֵא֖וֹת</span> שָׁנָ֑ה</span>​<span class='lvl_1'><span class='lvl_2'><span class='lvl_3'>וַיְהִ֗י</span>​<span class='lvl_3'>בְּעֶ֨צֶם֙</span> הַיּ֣וֹם הַזֶּ֔ה</span>​<span class='lvl_2'><span class='lvl_3'>יָ֥צְא֛וּ</span> כָּל־צִבְא֥וֹת יְהוָ֖ה</span> מֵאֶ֥רֶץ מִצְרָֽיִם׃</span>
</span>
<span class='posuk'>
<span class='chapverse'>יב(מב)</span><span class='lvl_1 first'><span class='lvl_2'><span class='lvl_3'>לֵ֣יל שִׁמֻּרִ֥ים הוּא֙</span> לַֽיהוָ֔ה</span>​<span class='lvl_2'>לְהֽוֹצִיאָ֖ם</span> מֵאֶ֣רֶץ מִצְרָ֑יִם</span>​<span class='lvl_1'><span class='lvl_2'><span class='lvl_3'>הֽוּא־הַלַּ֤יְלָה הַזֶּה֙</span> לַֽיהוָ֔ה</span>​<span class='lvl_2'><span class='lvl_3'>שִׁמֻּרִ֛ים</span> לְכָל־בְּנֵ֥י יִשְׂרָאֵ֖ל</span> לְדֹֽרֹתָֽם׃</span>        פ<br/>
</span>
<span class='posuk'>
<span class='chapverse'>יב(מג)</span><span class='lvl_1 first'><span class='lvl_2'><span class='lvl_3'>וַיֹּ֤אמֶר יְהוָה֙</span> אֶל־מֹשֶׁ֣ה וְאַֽהֲרֹ֔ן</span>​<span class='lvl_2'>זֹ֖את</span> חֻקַּ֣ת הַפָּ֑סַח</span>​<span class='lvl_1'><span class='lvl_2'>כָּל־בֶּן־נֵכָ֖ר</span> לֹא־יֹ֥אכַל בּֽוֹ׃</span>
</span>
<span class='posuk'>
<span class='chapverse'>יב(מד)</span><span class='lvl_1 first'><span class='lvl_2'>וְכָל־עֶ֥בֶד אִ֖ישׁ</span> מִקְנַת־כָּ֑סֶף</span>​<span class='lvl_1'><span class='lvl_2'>וּמַלְתָּ֣ה אֹת֔וֹ</span>​<span class='lvl_2'>אָ֖ז</span> יֹ֥אכַל בּֽוֹ׃</span>
</span>
<span class='posuk'>
<span class='chapverse'>יב(מה)</span><span class='lvl_1 first'><span class='lvl_2'>תּוֹשָׁ֥ב וְשָׂכִ֖יר</span> לֹא־יֹ֥אכַל בּֽוֹ׃</span>
</span>
<span class='posuk'>
<span class='chapverse'>יב(מו)</span><span class='lvl_1 first'><span class='lvl_2'><span class='lvl_3'>בְּבַ֤יִת אֶחָד֙</span> יֵֽאָכֵ֔ל</span>​<span class='lvl_2'><span class='lvl_3'>לֹֽא־תוֹצִ֧יא מִן־הַבַּ֛יִת</span> מִן־הַבָּשָׂ֖ר</span> ח֑וּצָה</span>​<span class='lvl_1'><span class='lvl_2'>וְעֶ֖צֶם</span> לֹ֥א תִשְׁבְּרוּ־בֽוֹ׃</span>
</span>
<span class='posuk'>
<span class='chapverse'>יב(מז)</span><span class='lvl_1 first'><span class='lvl_2'>כָּל־עֲדַ֥ת יִשְׂרָאֵ֖ל</span> יַֽעֲשׂ֥וּ אֹתֽוֹ׃</span>
</span>
<span class='posuk'>
<span class='chapverse'>יב(מח)</span><span class='lvl_1 first'><span class='lvl_2'><span class='lvl_3'><span class='lvl_4'>וְכִֽי־יָג֨וּר אִתְּךָ֜</span> גֵּ֗ר</span>​<span class='lvl_3'>וְעָ֣שָׂה פֶסַח֘</span> לַֽיהוָה֒</span>​<span class='lvl_2'><span class='lvl_3'>הִמּ֧וֹל ל֣וֹ כָל־זָכָ֗ר</span>​<span class='lvl_3'>וְאָז֙</span> יִקְרַ֣ב לַֽעֲשֹׂת֔וֹ</span>​<span class='lvl_2'>וְהָיָ֖ה</span> כְּאֶזְרַ֣ח הָאָ֑רֶץ</span>​<span class='lvl_1'><span class='lvl_2'>וְכָל־עָרֵ֖ל</span> לֹֽא־יֹ֥אכַל בּֽוֹ׃</span>
</span>
<span class='posuk'>
<span class='chapverse'>יב(מט)</span><span class='lvl_1 first'><span class='lvl_2'>תּוֹרָ֣ה אַחַ֔ת</span>​<span class='lvl_2'>יִֽהְיֶ֖ה</span> לָֽאֶזְרָ֑ח</span>​<span class='lvl_1'><span class='lvl_2'>וְלַגֵּ֖ר</span> הַגָּ֥ר בְּתֽוֹכְכֶֽם׃</span>
</span>
<span class='posuk'>
<span class='chapverse'>יב(נ)</span><span class='lvl_1 first'><span class='lvl_2'>וַֽיַּעֲשׂ֖וּ</span> כָּל־בְּנֵ֣י יִשְׂרָאֵ֑ל</span>​<span class='lvl_1'><span class='lvl_2'><span class='lvl_3'>כַּֽאֲשֶׁ֨ר צִוָּ֧ה יְהוָ֛ה</span> אֶת־מֹשֶׁ֥ה וְאֶֽת־אַהֲרֹ֖ן</span> כֵּ֥ן עָשֽׂוּ׃</span>        ס       
</span>
<span class='posuk'>
<span class='chapverse'>יב(נא)</span><span class='lvl_1 first'><span class='lvl_2'>וַיְהִ֕י</span>​<span class='lvl_2'>בְּעֶ֖צֶם</span> הַיּ֣וֹם הַזֶּ֑ה</span>​<span class='lvl_1'><span class='lvl_2'><span class='lvl_3'><span class='lvl_4'>הוֹצִ֨יא יְהוָ֜ה</span> אֶת־בְּנֵ֧י יִשְׂרָאֵ֛ל</span> מֵאֶ֥רֶץ מִצְרַ֖יִם</span> עַל־צִבְאֹתָֽם׃</span>        פ<br/>
</span>
<span class='posuk'>
<span class='chapverse'>יג(א)</span><span class='lvl_1 first'><span class='lvl_2'>וַיְדַבֵּ֥ר יְהוָ֖ה</span> אֶל־מֹשֶׁ֥ה לֵּאמֹֽר׃</span>
</span>
<span class='posuk'>
<span class='chapverse'>יג(ב)</span><span class='lvl_1 first'><span class='lvl_2'><span class='lvl_3'><span class='lvl_4'>קַדֶּשׁ־לִ֨י כָל־בְּכ֜וֹר</span> פֶּ֤טֶר כָּל־רֶ֨חֶם֙</span> בִּבְנֵ֣י יִשְׂרָאֵ֔ל</span>​<span class='lvl_2'>בָּֽאָדָ֖ם</span> וּבַבְּהֵמָ֑ה</span>​<span class='lvl_1'><span class='lvl_2'>לִ֖י</span> הֽוּא׃</span>
</span>
<span class='posuk'>
<span class='chapverse'>יג(ג)</span><span class='lvl_1 first'><span class='lvl_2'><span class='lvl_3'><span class='lvl_4'>וַיֹּ֨אמֶר מֹשֶׁ֜ה</span> אֶל־הָעָ֗ם</span>​<span class='lvl_3'><span class='lvl_4'>זָכ֞וֹר</span> אֶת־הַיּ֤וֹם הַזֶּה֙</span>​<span class='lvl_3'>אֲשֶׁ֨ר יְצָאתֶ֤ם מִמִּצְרַ֨יִם֙</span> מִבֵּ֣ית עֲבָדִ֔ים</span>​<span class='lvl_2'><span class='lvl_3'>כִּ֚י</span> בְּחֹ֣זֶק יָ֔ד</span>​<span class='lvl_2'><span class='lvl_3'>הוֹצִ֧יא יְהוָ֛ה</span> אֶתְכֶ֖ם</span> מִזֶּ֑ה</span>​<span class='lvl_1'><span class='lvl_2'>וְלֹ֥א יֵֽאָכֵ֖ל</span> חָמֵֽץ׃</span>
</span>
<span class='posuk'>
<span class='chapverse'>יג(ד)</span><span class='lvl_1 first'><span class='lvl_2'>הַיּ֖וֹם</span> אַתֶּ֣ם יֹֽצְאִ֑ים</span>​<span class='lvl_1'><span class='lvl_2'>בְּחֹ֖דֶשׁ</span> הָֽאָבִֽיב׃</span>
</span>
<span class='posuk'>
<span class='chapverse'>יג(ה)</span><span class='lvl_1 first'><span class='lvl_2'><span class='lvl_3'><span class='lvl_4'>וְהָיָ֣ה כִֽי־יְבִֽיאֲךָ֣ יְהוָ֡ה</span>​<span class='lvl_4'>אֶל־אֶ֣רֶץ הַֽ֠כְּנַעֲנִי</span>​<span class='lvl_4'>וְהַֽחִתִּ֨י וְהָֽאֱמֹרִ֜י</span> וְהַֽחִוִּ֣י וְהַיְבוּסִ֗י</span>​<span class='lvl_3'>אֲשֶׁ֨ר נִשְׁבַּ֤ע לַֽאֲבֹתֶ֨יךָ֙</span> לָ֣תֶת לָ֔ךְ</span>​<span class='lvl_2'><span class='lvl_3'>אֶ֛רֶץ</span> זָבַ֥ת חָלָ֖ב</span> וּדְבָ֑שׁ</span>​<span class='lvl_1'><span class='lvl_2'><span class='lvl_3'>וְעָֽבַדְתָּ֛</span> אֶת־הָֽעֲבֹדָ֥ה הַזֹּ֖את</span> בַּחֹ֥דֶשׁ הַזֶּֽה׃</span>
</span>
<span class='posuk'>
<span class='chapverse'>יג(ו)</span><span class='lvl_1 first'><span class='lvl_2'>שִׁבְעַ֥ת יָמִ֖ים</span> תֹּאכַ֣ל מַצֹּ֑ת</span>​<span class='lvl_1'><span class='lvl_2'><span class='lvl_3'>וּבַיּוֹם֙</span> הַשְּׁבִיעִ֔י</span>​<span class='lvl_2'>חַ֖ג</span> לַֽיהוָֽה׃</span>
</span>
<span class='posuk'>
<span class='chapverse'>יג(ז)</span><span class='lvl_1 first'><span class='lvl_2'><span class='lvl_3'>מַצּוֹת֙</span> יֵֽאָכֵ֔ל</span>​<span class='lvl_2'>אֵ֖ת</span> שִׁבְעַ֣ת הַיָּמִ֑ים</span>​<span class='lvl_1'><span class='lvl_2'><span class='lvl_3'><span class='lvl_4'>וְלֹֽא־יֵרָאֶ֨ה לְךָ֜</span> חָמֵ֗ץ</span>​<span class='lvl_3'>וְלֹֽא־יֵרָאֶ֥ה לְךָ֛</span> שְׂאֹ֖ר</span> בְּכָל־גְּבֻלֶֽךָ׃</span>
</span>
<span class='posuk'>
<span class='chapverse'>יג(ח)</span><span class='lvl_1 first'><span class='lvl_2'>וְהִגַּדְתָּ֣ לְבִנְךָ֔</span>​<span class='lvl_2'>בַּיּ֥וֹם הַה֖וּא</span> לֵאמֹ֑ר</span>​<span class='lvl_1'><span class='lvl_2'><span class='lvl_3'>בַּֽעֲב֣וּר זֶ֗ה</span>​<span class='lvl_3'>עָשָׂ֤ה יְהוָה֙</span> לִ֔י</span>​<span class='lvl_2'>בְּצֵאתִ֖י</span> מִמִּצְרָֽיִם׃</span>
</span>
<span class='posuk'>
<span class='chapverse'>יג(ט)</span><span class='lvl_1 first'><span class='lvl_2'><span class='lvl_3'><span class='lvl_4'>וְהָיָה֩ לְךָ֨ לְא֜וֹת</span> עַל־יָֽדְךָ֗</span>​<span class='lvl_3'>וּלְזִכָּרוֹן֙</span> בֵּ֣ין עֵינֶ֔יךָ</span>​<span class='lvl_2'><span class='lvl_3'>לְמַ֗עַן</span>​<span class='lvl_3'>תִּֽהְיֶ֛ה</span> תּוֹרַ֥ת יְהוָ֖ה</span> בְּפִ֑יךָ</span>​<span class='lvl_1'><span class='lvl_2'><span class='lvl_3'>כִּ֚י</span> בְּיָ֣ד חֲזָקָ֔ה</span>​<span class='lvl_2'>הוֹצִֽאֲךָ֥ יְהוָ֖ה</span> מִמִּצְרָֽיִם׃</span>
</span>
<span class='posuk'>
<span class='chapverse'>יג(י)</span><span class='lvl_1 first'><span class='lvl_2'><span class='lvl_3'>וְשָֽׁמַרְתָּ֛</span> אֶת־הַחֻקָּ֥ה הַזֹּ֖את</span> לְמֽוֹעֲדָ֑הּ</span>​<span class='lvl_1'><span class='lvl_2'>מִיָּמִ֖ים</span> יָמִֽימָה׃</span>        פ<br/>
</span>
<span class='posuk'>
<span class='chapverse'>יג(יא)</span><span class='lvl_1 first'><span class='lvl_2'><span class='lvl_3'><span class='lvl_4'>וְהָיָ֞ה</span> כִּֽי־יְבִֽאֲךָ֤ יְהוָה֙</span> אֶל־אֶ֣רֶץ הַֽכְּנַעֲנִ֔י</span>​<span class='lvl_2'><span class='lvl_3'>כַּֽאֲשֶׁ֛ר</span> נִשְׁבַּ֥ע לְךָ֖</span> וְלַֽאֲבֹתֶ֑יךָ</span>​<span class='lvl_1'><span class='lvl_2'>וּנְתָנָ֖הּ</span> לָֽךְ׃</span>
</span>
<span class='posuk'>
<span class='chapverse'>יג(יב)</span><span class='lvl_1 first'><span class='lvl_2'>וְהַֽעֲבַרְתָּ֥ כָל־פֶּֽטֶר־רֶ֖חֶם</span> לַֽיהוָ֑ה</span>​<span class='lvl_1'><span class='lvl_2'><span class='lvl_3'>וְכָל־פֶּ֣טֶר ׀ שֶׁ֣גֶר בְּהֵמָ֗ה</span>​<span class='lvl_3'>אֲשֶׁ֨ר יִֽהְיֶ֥ה לְךָ֛</span> הַזְּכָרִ֖ים</span> לַֽיהוָֽה׃</span>
</span>
<span class='posuk'>
<span class='chapverse'>יג(יג)</span><span class='lvl_1 first'><span class='lvl_2'><span class='lvl_3'>וְכָל־פֶּ֤טֶר חֲמֹר֙</span> תִּפְדֶּ֣ה בְשֶׂ֔ה</span>​<span class='lvl_2'>וְאִם־לֹ֥א תִפְדֶּ֖ה</span> וַֽעֲרַפְתּ֑וֹ</span>​<span class='lvl_1'><span class='lvl_2'><span class='lvl_3'>וְכֹ֨ל בְּכ֥וֹר אָדָ֛ם</span> בְּבָנֶ֖יךָ</span> תִּפְדֶּֽה׃</span>
</span>
<span class='posuk'>
<span class='chapverse'>יג(יד)</span><span class='lvl_1 first'><span class='lvl_2'><span class='lvl_3'><span class='lvl_4'>וְהָיָ֞ה</span> כִּֽי־יִשְׁאָלְךָ֥ בִנְךָ֛</span> מָחָ֖ר</span> לֵאמֹ֣ר מַה־זֹּ֑את</span>​<span class='lvl_1'><span class='lvl_2'>וְאָֽמַרְתָּ֣ אֵלָ֔יו</span>​<span class='lvl_2'><span class='lvl_3'>בְּחֹ֣זֶק יָ֗ד</span>​<span class='lvl_3'>הֽוֹצִיאָ֧נוּ יְהוָ֛ה</span> מִמִּצְרַ֖יִם</span> מִבֵּ֥ית עֲבָדִֽים׃</span>
</span>
<span class='posuk'>
<span class='chapverse'>יג(טו)</span><span class='lvl_1 first'><span class='lvl_2'><span class='lvl_3'>וַיְהִ֗י</span>​<span class='lvl_3'>כִּֽי־הִקְשָׁ֣ה פַרְעֹה֘</span> לְשַׁלְּחֵנוּ֒</span>​<span class='lvl_2'><span class='lvl_3'>וַיַּֽהֲרֹ֨ג יְהוָ֤ה כָּל־בְּכוֹר֙</span> בְּאֶ֣רֶץ מִצְרַ֔יִם</span>​<span class='lvl_2'>מִבְּכֹ֥ר אָדָ֖ם</span> וְעַד־בְּכ֣וֹר בְּהֵמָ֑ה</span>​<span class='lvl_1'><span class='lvl_2'><span class='lvl_3'><span class='lvl_4'>עַל־כֵּן֩ אֲנִ֨י זֹבֵ֜חַ</span> לַֽיהוָ֗ה</span>​<span class='lvl_3'>כָּל־פֶּ֤טֶר רֶ֨חֶם֙</span> הַזְּכָרִ֔ים</span>​<span class='lvl_2'>וְכָל־בְּכ֥וֹר בָּנַ֖י</span> אֶפְדֶּֽה׃</span>
</span>
<span class='posuk'>
<span class='chapverse'>יג(טז)</span><span class='lvl_1 first'><span class='lvl_2'><span class='lvl_3'>וְהָיָ֤ה לְאוֹת֙</span> עַל־יָ֣דְכָ֔ה</span>​<span class='lvl_2'>וּלְטֽוֹטָפֹ֖ת</span> בֵּ֣ין עֵינֶ֑יךָ</span>​<span class='lvl_1'><span class='lvl_2'><span class='lvl_3'>כִּ֚י</span> בְּחֹ֣זֶק יָ֔ד</span>​<span class='lvl_2'>הֽוֹצִיאָ֥נוּ יְהוָ֖ה</span> מִמִּצְרָֽיִם׃</span>        ס       
</span>
</div>
</div>
</body>
</html>