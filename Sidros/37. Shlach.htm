
<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="includes\c.css" TYPE="text/css">
<title>Shlach</title>
</head>
<body>
<div class='sefer'>
<h2 class='ivr'>במדבר</h2>
<h3 class='ivr'>Parshas Shlach</h3>
<div class='noshira'>
<span class='posuk'>
<span class='chapverse'>יג(א)</span><span class='lvl_1 first'><span class='lvl_2'>וַיְדַבֵּ֥ר יְהוָ֖ה</span> אֶל־מֹשֶׁ֥ה לֵּאמֹֽר׃</span>
</span>
<span class='posuk'>
<span class='chapverse'>יג(ב)</span><span class='lvl_1 first'><span class='lvl_2'><span class='lvl_3'>שְׁלַח־לְךָ֣ אֲנָשִׁ֗ים</span>​<span class='lvl_3'>וְיָתֻ֨רוּ֙</span> אֶת־אֶ֣רֶץ כְּנַ֔עַן</span>​<span class='lvl_2'>אֲשֶׁר־אֲנִ֥י נֹתֵ֖ן</span> לִבְנֵ֣י יִשְׂרָאֵ֑ל</span>​<span class='lvl_1'><span class='lvl_2'><span class='lvl_3'><span class='lvl_4'>אִ֣ישׁ אֶחָד֩ אִ֨ישׁ אֶחָ֜ד</span> לְמַטֵּ֤ה אֲבֹתָיו֙</span> תִּשְׁלָ֔חוּ</span>​<span class='lvl_2'>כֹּ֖ל</span> נָשִׂ֥יא בָהֶֽם׃</span>
</span>
<span class='posuk'>
<span class='chapverse'>יג(ג)</span><span class='lvl_1 first'><span class='lvl_2'><span class='lvl_3'>וַיִּשְׁלַ֨ח אֹתָ֥ם מֹשֶׁ֛ה</span> מִמִּדְבַּ֥ר פָּארָ֖ן</span> עַל־פִּ֣י יְהוָ֑ה</span>​<span class='lvl_1'><span class='lvl_2'>כֻּלָּ֣ם אֲנָשִׁ֔ים</span>​<span class='lvl_2'>רָאשֵׁ֥י בְנֵֽי־יִשְׂרָאֵ֖ל</span> הֵֽמָּה׃</span>
</span>
<span class='posuk'>
<span class='chapverse'>יג(ד)</span><span class='lvl_1 first'><span class='lvl_2'>וְאֵ֖לֶּה</span> שְׁמוֹתָ֑ם</span>​<span class='lvl_1'><span class='lvl_2'>לְמַטֵּ֣ה רְאוּבֵ֔ן</span>​<span class='lvl_2'>שַׁמּ֖וּעַ</span> בֶּן־זַכּֽוּר׃</span>
</span>
<span class='posuk'>
<span class='chapverse'>יג(ה)</span><span class='lvl_1 first'><span class='lvl_2'>לְמַטֵּ֣ה שִׁמְע֔וֹן</span>​<span class='lvl_2'>שָׁפָ֖ט</span> בֶּן־חוֹרִֽי׃</span>
</span>
<span class='posuk'>
<span class='chapverse'>יג(ו)</span><span class='lvl_1 first'><span class='lvl_2'>לְמַטֵּ֣ה יְהוּדָ֔ה</span>​<span class='lvl_2'>כָּלֵ֖ב</span> בֶּן־יְפֻנֶּֽה׃</span>
</span>
<span class='posuk'>
<span class='chapverse'>יג(ז)</span><span class='lvl_1 first'><span class='lvl_2'>לְמַטֵּ֣ה יִשָּׂשכָ֔ר</span>​<span class='lvl_2'>יִגְאָ֖ל</span> בֶּן־יוֹסֵֽף׃</span>
</span>
<span class='posuk'>
<span class='chapverse'>יג(ח)</span><span class='lvl_1 first'><span class='lvl_2'>לְמַטֵּ֥ה אֶפְרָ֖יִם</span> הוֹשֵׁ֥עַ בִּן־נֽוּן׃</span>
</span>
<span class='posuk'>
<span class='chapverse'>יג(ט)</span><span class='lvl_1 first'><span class='lvl_2'>לְמַטֵּ֣ה בִנְיָמִ֔ן</span>​<span class='lvl_2'>פַּלְטִ֖י</span> בֶּן־רָפֽוּא׃</span>
</span>
<span class='posuk'>
<span class='chapverse'>יג(י)</span><span class='lvl_1 first'><span class='lvl_2'>לְמַטֵּ֣ה זְבוּלֻ֔ן</span>​<span class='lvl_2'>גַּדִּיאֵ֖ל</span> בֶּן־סוֹדִֽי׃</span>
</span>
<span class='posuk'>
<span class='chapverse'>יג(יא)</span><span class='lvl_1 first'><span class='lvl_2'>לְמַטֵּ֥ה יוֹסֵ֖ף</span> לְמַטֵּ֣ה מְנַשֶּׁ֑ה</span>​<span class='lvl_1'><span class='lvl_2'>גַּדִּ֖י</span> בֶּן־סוּסִֽי׃</span>
</span>
<span class='posuk'>
<span class='chapverse'>יג(יב)</span><span class='lvl_1 first'><span class='lvl_2'>לְמַטֵּ֣ה דָ֔ן</span>​<span class='lvl_2'>עַמִּיאֵ֖ל</span> בֶּן־גְּמַלִּֽי׃</span>
</span>
<span class='posuk'>
<span class='chapverse'>יג(יג)</span><span class='lvl_1 first'><span class='lvl_2'>לְמַטֵּ֣ה אָשֵׁ֔ר</span>​<span class='lvl_2'>סְת֖וּר</span> בֶּן־מִֽיכָאֵֽל׃</span>
</span>
<span class='posuk'>
<span class='chapverse'>יג(יד)</span><span class='lvl_1 first'><span class='lvl_2'>לְמַטֵּ֣ה נַפְתָּלִ֔י</span>​<span class='lvl_2'>נַחְבִּ֖י</span> בֶּן־וָפְסִֽי׃</span>
</span>
<span class='posuk'>
<span class='chapverse'>יג(טו)</span><span class='lvl_1 first'><span class='lvl_2'>לְמַטֵּ֣ה גָ֔ד</span>​<span class='lvl_2'>גְּאוּאֵ֖ל</span> בֶּן־מָכִֽי׃</span>
</span>
<span class='posuk'>
<span class='chapverse'>יג(טז)</span><span class='lvl_1 first'><span class='lvl_2'><span class='lvl_3'>אֵ֚לֶּה</span> שְׁמ֣וֹת הָֽאֲנָשִׁ֔ים</span>​<span class='lvl_2'>אֲשֶׁר־שָׁלַ֥ח מֹשֶׁ֖ה</span> לָת֣וּר אֶת־הָאָ֑רֶץ</span>​<span class='lvl_1'><span class='lvl_2'><span class='lvl_3'>וַיִּקְרָ֥א מֹשֶׁ֛ה</span> לְהוֹשֵׁ֥עַ בִּן־נ֖וּן</span> יְהוֹשֻֽׁעַ׃</span>
</span>
<span class='posuk'>
<span class='chapverse'>יג(יז)</span><span class='lvl_1 first'><span class='lvl_2'><span class='lvl_3'>וַיִּשְׁלַ֤ח אֹתָם֙</span> מֹשֶׁ֔ה</span>​<span class='lvl_2'>לָת֖וּר</span> אֶת־אֶ֣רֶץ כְּנָ֑עַן</span>​<span class='lvl_1'><span class='lvl_2'><span class='lvl_3'>וַיֹּ֣אמֶר אֲלֵהֶ֗ם</span>​<span class='lvl_3'>עֲל֥וּ זֶה֙</span> בַּנֶּ֔גֶב</span>​<span class='lvl_2'>וַֽעֲלִיתֶ֖ם</span> אֶת־הָהָֽר׃</span>
</span>
<span class='posuk'>
<span class='chapverse'>יג(יח)</span><span class='lvl_1 first'><span class='lvl_2'>וּרְאִיתֶ֥ם אֶת־הָאָ֖רֶץ</span> מַה־הִ֑וא</span>​<span class='lvl_1'><span class='lvl_2'><span class='lvl_3'>וְאֶת־הָעָם֙</span> הַיֹּשֵׁ֣ב עָלֶ֔יהָ</span>​<span class='lvl_2'><span class='lvl_3'>הֶֽחָזָ֥ק הוּא֙</span> הֲרָפֶ֔ה</span>​<span class='lvl_2'>הַמְעַ֥ט ה֖וּא</span> אִם־רָֽב׃</span>
</span>
<span class='posuk'>
<span class='chapverse'>יג(יט)</span><span class='lvl_1 first'><span class='lvl_2'><span class='lvl_3'>וּמָ֣ה הָאָ֗רֶץ</span>​<span class='lvl_3'>אֲשֶׁר־הוּא֙</span> יֹשֵׁ֣ב בָּ֔הּ</span>​<span class='lvl_2'>הֲטוֹבָ֥ה הִ֖וא</span> אִם־רָעָ֑ה</span>​<span class='lvl_1'><span class='lvl_2'><span class='lvl_3'>וּמָ֣ה הֶֽעָרִ֗ים</span>​<span class='lvl_3'>אֲשֶׁר־הוּא֙</span> יוֹשֵׁ֣ב בָּהֵ֔נָּה</span>​<span class='lvl_2'>הַבְּמַֽחֲנִ֖ים</span> אִ֥ם בְּמִבְצָרִֽים׃</span>
</span>
<span class='posuk'>
<span class='chapverse'>יג(כ)</span><span class='lvl_1 first'><span class='lvl_2'><span class='lvl_3'><span class='lvl_4'>וּמָ֣ה הָ֠אָרֶץ</span>​<span class='lvl_4'>הַשְּׁמֵנָ֨ה הִ֜וא</span> אִם־רָזָ֗ה</span>​<span class='lvl_3'>הֲיֵֽשׁ־בָּ֥הּ עֵץ֙</span> אִם־אַ֔יִן</span>​<span class='lvl_2'>וְהִ֨תְחַזַּקְתֶּ֔ם</span>​<span class='lvl_2'>וּלְקַחְתֶּ֖ם</span> מִפְּרִ֣י הָאָ֑רֶץ</span>​<span class='lvl_1'><span class='lvl_2'>וְהַ֨יָּמִ֔ים</span>​<span class='lvl_2'>יְמֵ֖י</span> בִּכּוּרֵ֥י עֲנָבִֽים׃</span>
</span>
<span class='posuk'>
<span class='chapverse'>יג(כא)</span><span class='lvl_1 first'><span class='lvl_2'>וַֽיַּעֲל֖וּ</span> וַיָּתֻ֣רוּ אֶת־הָאָ֑רֶץ</span>​<span class='lvl_1'><span class='lvl_2'>מִמִּדְבַּר־צִ֥ן עַד־רְחֹ֖ב</span> לְבֹ֥א חֲמָֽת׃</span>
</span>
<span class='posuk'>
<span class='chapverse'>יג(כב)</span><span class='lvl_1 first'><span class='lvl_2'><span class='lvl_3'>וַיַּֽעֲל֣וּ בַנֶּגֶב֘</span> וַיָּבֹ֣א עַד־חֶבְרוֹן֒</span>​<span class='lvl_2'><span class='lvl_3'>וְשָׁ֤ם אֲחִימַן֙</span> שֵׁשַׁ֣י וְתַלְמַ֔י</span>​<span class='lvl_2'>יְלִידֵ֖י</span> הָֽעֲנָ֑ק</span>​<span class='lvl_1'><span class='lvl_2'><span class='lvl_3'>וְחֶבְר֗וֹן</span>​<span class='lvl_3'>שֶׁ֤בַע שָׁנִים֙</span> נִבְנְתָ֔ה</span>​<span class='lvl_2'>לִפְנֵ֖י</span> צֹ֥עַן מִצְרָֽיִם׃</span>
</span>
<span class='posuk'>
<span class='chapverse'>יג(כג)</span><span class='lvl_1 first'><span class='lvl_2'><span class='lvl_3'><span class='lvl_4'>וַיָּבֹ֜אוּ</span> עַד־נַ֣חַל אֶשְׁכֹּ֗ל</span>​<span class='lvl_3'>וַיִּכְרְת֨וּ מִשָּׁ֤ם זְמוֹרָה֙</span>​<span class='lvl_3'>וְאֶשְׁכּ֤וֹל עֲנָבִים֙</span> אֶחָ֔ד</span>​<span class='lvl_2'>וַיִּשָּׂאֻ֥הוּ בַמּ֖וֹט</span> בִּשְׁנָ֑יִם</span>​<span class='lvl_1'><span class='lvl_2'>וּמִן־הָֽרִמֹּנִ֖ים</span> וּמִן־הַתְּאֵנִֽים׃</span>
</span>
<span class='posuk'>
<span class='chapverse'>יג(כד)</span><span class='lvl_1 first'><span class='lvl_2'>לַמָּק֣וֹם הַה֔וּא</span>​<span class='lvl_2'>קָרָ֖א</span> נַ֣חַל אֶשְׁכּ֑וֹל</span>​<span class='lvl_1'><span class='lvl_2'><span class='lvl_3'>עַ֚ל</span> אֹד֣וֹת הָֽאֶשְׁכּ֔וֹל</span>​<span class='lvl_2'>אֲשֶׁר־כָּֽרְת֥וּ מִשָּׁ֖ם</span> בְּנֵ֥י יִשְׂרָאֵֽל׃</span>
</span>
<span class='posuk'>
<span class='chapverse'>יג(כה)</span><span class='lvl_1 first'><span class='lvl_2'>וַיָּשֻׁ֖בוּ</span> מִתּ֣וּר הָאָ֑רֶץ</span>​<span class='lvl_1'><span class='lvl_2'>מִקֵּ֖ץ</span> אַרְבָּעִ֥ים יֽוֹם׃</span>
</span>
<span class='posuk'>
<span class='chapverse'>יג(כו)</span><span class='lvl_1 first'><span class='lvl_2'><span class='lvl_3'><span class='lvl_4'>וַיֵּֽלְכ֡וּ</span>​<span class='lvl_4'>וַיָּבֹאוּ֩ אֶל־מֹשֶׁ֨ה וְאֶֽל־אַהֲרֹ֜ן</span> וְאֶל־כָּל־עֲדַ֧ת בְּנֵֽי־יִשְׂרָאֵ֛ל</span> אֶל־מִדְבַּ֥ר פָּארָ֖ן</span> קָדֵ֑שָׁה</span>​<span class='lvl_1'><span class='lvl_2'><span class='lvl_3'>וַיָּשִׁ֨יבוּ אֹתָ֤ם דָּבָר֙</span> וְאֶת־כָּל־הָ֣עֵדָ֔ה</span>​<span class='lvl_2'>וַיַּרְא֖וּם</span> אֶת־פְּרִ֥י הָאָֽרֶץ׃</span>
</span>
<span class='posuk'>
<span class='chapverse'>יג(כז)</span><span class='lvl_1 first'><span class='lvl_2'><span class='lvl_3'>וַיְסַפְּרוּ־לוֹ֙</span> וַיֹּ֣אמְר֔וּ</span>​<span class='lvl_2'>בָּ֕אנוּ</span>​<span class='lvl_2'>אֶל־הָאָ֖רֶץ</span> אֲשֶׁ֣ר שְׁלַחְתָּ֑נוּ</span>​<span class='lvl_1'><span class='lvl_2'><span class='lvl_3'><span class='lvl_4'>וְ֠גַם</span> זָבַ֨ת חָלָ֥ב וּדְבַ֛שׁ</span> הִ֖וא</span> וְזֶה־פִּרְיָֽהּ׃</span>
</span>
<span class='posuk'>
<span class='chapverse'>יג(כח)</span><span class='lvl_1 first'><span class='lvl_2'><span class='lvl_3'>אֶ֚פֶס</span> כִּֽי־עַ֣ז הָעָ֔ם</span>​<span class='lvl_2'>הַיֹּשֵׁ֖ב</span> בָּאָ֑רֶץ</span>​<span class='lvl_1'><span class='lvl_2'><span class='lvl_3'>וְהֶֽעָרִ֗ים</span>​<span class='lvl_3'>בְּצֻר֤וֹת גְּדֹלֹת֙</span> מְאֹ֔ד</span>​<span class='lvl_2'>וְגַם־יְלִדֵ֥י הָֽעֲנָ֖ק</span> רָאִ֥ינוּ שָֽׁם׃</span>
</span>
<span class='posuk'>
<span class='chapverse'>יג(כט)</span><span class='lvl_1 first'><span class='lvl_2'>עֲמָלֵ֥ק יוֹשֵׁ֖ב</span> בְּאֶ֣רֶץ הַנֶּ֑גֶב</span>​<span class='lvl_1'><span class='lvl_2'><span class='lvl_3'><span class='lvl_4'>וְ֠הַֽחִתִּי</span> וְהַיְבוּסִ֤י וְהָֽאֱמֹרִי֙</span> יוֹשֵׁ֣ב בָּהָ֔ר</span>​<span class='lvl_2'><span class='lvl_3'>וְהַֽכְּנַעֲנִי֙</span> יוֹשֵׁ֣ב עַל־הַיָּ֔ם</span>​<span class='lvl_2'>וְעַ֖ל</span> יַ֥ד הַיַּרְדֵּֽן׃</span>
</span>
<span class='posuk'>
<span class='chapverse'>יג(ל)</span><span class='lvl_1 first'><span class='lvl_2'><span class='lvl_3'>וַיַּ֧הַס כָּלֵ֛ב</span> אֶת־הָעָ֖ם</span> אֶל־מֹשֶׁ֑ה</span>​<span class='lvl_1'><span class='lvl_2'><span class='lvl_3'>וַיֹּ֗אמֶר</span>​<span class='lvl_3'>עָלֹ֤ה נַֽעֲלֶה֙</span> וְיָרַ֣שְׁנוּ אֹתָ֔הּ</span>​<span class='lvl_2'>כִּֽי־יָכ֥וֹל נוּכַ֖ל</span> לָֽהּ׃</span>
</span>
<span class='posuk'>
<span class='chapverse'>יג(לא)</span><span class='lvl_1 first'><span class='lvl_2'><span class='lvl_3'><span class='lvl_4'>וְהָ֨אֲנָשִׁ֜ים</span> אֲשֶׁר־עָל֤וּ עִמּוֹ֙</span> אָֽמְר֔וּ</span>​<span class='lvl_2'>לֹ֥א נוּכַ֖ל</span> לַֽעֲל֣וֹת אֶל־הָעָ֑ם</span>​<span class='lvl_1'><span class='lvl_2'>כִּֽי־חָזָ֥ק ה֖וּא</span> מִמֶּֽנּוּ׃</span>
</span>
<span class='posuk'>
<span class='chapverse'>יג(לב)</span><span class='lvl_1 first'><span class='lvl_2'><span class='lvl_3'><span class='lvl_4'>וַיֹּצִ֜יאוּ</span> דִּבַּ֤ת הָאָ֨רֶץ֙</span> אֲשֶׁ֣ר תָּר֣וּ אֹתָ֔הּ</span>​<span class='lvl_2'>אֶל־בְּנֵ֥י יִשְׂרָאֵ֖ל</span> לֵאמֹ֑ר</span>​<span class='lvl_1'><span class='lvl_2'><span class='lvl_3'><span class='lvl_4'>הָאָ֡רֶץ</span>​<span class='lvl_4'>אֲשֶׁר֩ עָבַ֨רְנוּ בָ֜הּ</span> לָת֣וּר אֹתָ֗הּ</span>​<span class='lvl_3'>אֶ֣רֶץ אֹכֶ֤לֶת יֽוֹשְׁבֶ֨יהָ֙</span> הִ֔וא</span>​<span class='lvl_2'><span class='lvl_3'>וְכָל־הָעָ֛ם</span> אֲשֶׁר־רָאִ֥ינוּ בְתוֹכָ֖הּ</span> אַנְשֵׁ֥י מִדּֽוֹת׃</span>
</span>
<span class='posuk'>
<span class='chapverse'>יג(לג)</span><span class='lvl_1 first'><span class='lvl_2'><span class='lvl_3'>וְשָׁ֣ם רָאִ֗ינוּ</span>​<span class='lvl_3'>אֶת־הַנְּפִילִ֛ים</span> בְּנֵ֥י עֲנָ֖ק</span> מִן־הַנְּפִלִ֑ים</span>​<span class='lvl_1'><span class='lvl_2'><span class='lvl_3'>וַנְּהִ֤י בְעֵינֵ֨ינוּ֙</span> כַּֽחֲגָבִ֔ים</span>​<span class='lvl_2'>וְכֵ֥ן הָיִ֖ינוּ</span> בְּעֵֽינֵיהֶֽם׃</span>
</span>
<span class='posuk'>
<span class='chapverse'>יד(א)</span><span class='lvl_1 first'><span class='lvl_2'><span class='lvl_3'>וַתִּשָּׂא֙</span> כָּל־הָ֣עֵדָ֔ה</span>​<span class='lvl_2'>וַֽיִּתְּנ֖וּ</span> אֶת־קוֹלָ֑ם</span>​<span class='lvl_1'><span class='lvl_2'>וַיִּבְכּ֥וּ הָעָ֖ם</span> בַּלַּ֥יְלָה הַהֽוּא׃</span>
</span>
<span class='posuk'>
<span class='chapverse'>יד(ב)</span><span class='lvl_1 first'><span class='lvl_2'><span class='lvl_3'>וַיִּלֹּ֨נוּ֙</span> עַל־מֹשֶׁ֣ה וְעַֽל־אַהֲרֹ֔ן</span>​<span class='lvl_2'>כֹּ֖ל</span> בְּנֵ֣י יִשְׂרָאֵ֑ל</span>​<span class='lvl_1'><span class='lvl_2'><span class='lvl_3'><span class='lvl_4'>וַיֹּֽאמְר֨וּ אֲלֵהֶ֜ם</span> כָּל־הָֽעֵדָ֗ה</span>​<span class='lvl_3'>לוּ־מַ֨תְנוּ֙</span> בְּאֶ֣רֶץ מִצְרַ֔יִם</span>​<span class='lvl_2'><span class='lvl_3'>א֛וֹ</span> בַּמִּדְבָּ֥ר הַזֶּ֖ה</span> לוּ־מָֽתְנוּ׃</span>
</span>
<span class='posuk'>
<span class='chapverse'>יד(ג)</span><span class='lvl_1 first'><span class='lvl_2'><span class='lvl_3'><span class='lvl_4'>וְלָמָ֣ה יְ֠הוָה</span>​<span class='lvl_4'>מֵבִ֨יא אֹתָ֜נוּ</span> אֶל־הָאָ֤רֶץ הַזֹּאת֙</span> לִנְפֹּ֣ל בַּחֶ֔רֶב</span>​<span class='lvl_2'>נָשֵׁ֥ינוּ וְטַפֵּ֖נוּ</span> יִֽהְי֣וּ לָבַ֑ז</span>​<span class='lvl_1'><span class='lvl_2'>הֲל֧וֹא ט֦וֹב לָ֖נוּ</span> שׁ֥וּב מִצְרָֽיְמָה׃</span>
</span>
<span class='posuk'>
<span class='chapverse'>יד(ד)</span><span class='lvl_1 first'><span class='lvl_2'>וַיֹּֽאמְר֖וּ</span> אִ֣ישׁ אֶל־אָחִ֑יו</span>​<span class='lvl_1'><span class='lvl_2'>נִתְּנָ֥ה רֹ֖אשׁ</span> וְנָשׁ֥וּבָה מִצְרָֽיְמָה׃</span>
</span>
<span class='posuk'>
<span class='chapverse'>יד(ה)</span><span class='lvl_1 first'><span class='lvl_2'><span class='lvl_3'>וַיִּפֹּ֥ל מֹשֶׁ֛ה</span> וְאַֽהֲרֹ֖ן</span> עַל־פְּנֵיהֶ֑ם</span>​<span class='lvl_1'><span class='lvl_2'>לִפְנֵ֕י</span>​<span class='lvl_2'>כָּל־קְהַ֥ל עֲדַ֖ת</span> בְּנֵ֥י יִשְׂרָאֵֽל׃</span>
</span>
<span class='posuk'>
<span class='chapverse'>יד(ו)</span><span class='lvl_1 first'><span class='lvl_2'><span class='lvl_3'>וִֽיהוֹשֻׁ֣עַ בִּן־נ֗וּן</span>​<span class='lvl_3'>וְכָלֵב֙</span> בֶּן־יְפֻנֶּ֔ה</span>​<span class='lvl_2'>מִן־הַתָּרִ֖ים</span> אֶת־הָאָ֑רֶץ</span>​<span class='lvl_1'><span class='lvl_2'>קָֽרְע֖וּ</span> בִּגְדֵיהֶֽם׃</span>
</span>
<span class='posuk'>
<span class='chapverse'>יד(ז)</span><span class='lvl_1 first'><span class='lvl_2'>וַיֹּ֣אמְר֔וּ</span>​<span class='lvl_2'>אֶל־כָּל־עֲדַ֥ת בְּנֵֽי־יִשְׂרָאֵ֖ל</span> לֵאמֹ֑ר</span>​<span class='lvl_1'><span class='lvl_2'><span class='lvl_3'>הָאָ֗רֶץ</span>​<span class='lvl_3'>אֲשֶׁ֨ר עָבַ֤רְנוּ בָהּ֙</span> לָת֣וּר אֹתָ֔הּ</span>​<span class='lvl_2'>טוֹבָ֥ה הָאָ֖רֶץ</span> מְאֹ֥ד מְאֹֽד׃</span>
</span>
<span class='posuk'>
<span class='chapverse'>יד(ח)</span><span class='lvl_1 first'><span class='lvl_2'><span class='lvl_3'>אִם־חָפֵ֥ץ בָּ֨נוּ֙</span> יְהוָ֔ה</span>​<span class='lvl_2'><span class='lvl_3'>וְהֵבִ֤יא אֹתָ֨נוּ֙</span> אֶל־הָאָ֣רֶץ הַזֹּ֔את</span>​<span class='lvl_2'>וּנְתָנָ֖הּ</span> לָ֑נוּ</span>​<span class='lvl_1'><span class='lvl_2'>אֶ֕רֶץ</span>​<span class='lvl_2'><span class='lvl_3'>אֲשֶׁר־הִ֛וא</span> זָבַ֥ת חָלָ֖ב</span> וּדְבָֽשׁ׃</span>
</span>
<span class='posuk'>
<span class='chapverse'>יד(ט)</span><span class='lvl_1 first'><span class='lvl_2'><span class='lvl_3'>אַ֣ךְ בַּֽיהוָה֘</span> אַל־תִּמְרֹדוּ֒</span>​<span class='lvl_2'><span class='lvl_3'>וְאַתֶּ֗ם</span>​<span class='lvl_3'>אַל־תִּֽירְאוּ֙</span> אֶת־עַ֣ם הָאָ֔רֶץ</span>​<span class='lvl_2'>כִּ֥י לַחְמֵ֖נוּ</span> הֵ֑ם</span>​<span class='lvl_1'><span class='lvl_2'><span class='lvl_3'>סָ֣ר צִלָּ֧ם מֵֽעֲלֵיהֶ֛ם</span> וַֽיהוָ֥ה אִתָּ֖נוּ</span> אַל־תִּֽירָאֻֽם׃</span>
</span>
<span class='posuk'>
<span class='chapverse'>יד(י)</span><span class='lvl_1 first'><span class='lvl_2'><span class='lvl_3'>וַיֹּֽאמְרוּ֙</span> כָּל־הָ֣עֵדָ֔ה</span>​<span class='lvl_2'>לִרְגּ֥וֹם אֹתָ֖ם</span> בָּֽאֲבָנִ֑ים</span>​<span class='lvl_1'><span class='lvl_2'><span class='lvl_3'>וּכְב֣וֹד יְהוָ֗ה</span>​<span class='lvl_3'>נִרְאָה֙</span> בְּאֹ֣הֶל מוֹעֵ֔ד</span>​<span class='lvl_2'>אֶֽל־כָּל־בְּנֵ֖י</span> יִשְׂרָאֵֽל׃</span>        פ<br/>
</span>
<span class='posuk'>
<span class='chapverse'>יד(יא)</span><span class='lvl_1 first'><span class='lvl_2'><span class='lvl_3'>וַיֹּ֤אמֶר יְהוָה֙</span> אֶל־מֹשֶׁ֔ה</span>​<span class='lvl_2'>עַד־אָ֥נָה יְנַֽאֲצֻ֖נִי</span> הָעָ֣ם הַזֶּ֑ה</span>​<span class='lvl_1'><span class='lvl_2'><span class='lvl_3'>וְעַד־אָ֨נָה֙</span> לֹֽא־יַאֲמִ֣ינוּ בִ֔י</span>​<span class='lvl_2'><span class='lvl_3'>בְּכֹל֙</span> הָֽאֹת֔וֹת</span>​<span class='lvl_2'>אֲשֶׁ֥ר עָשִׂ֖יתִי</span> בְּקִרְבּֽוֹ׃</span>
</span>
<span class='posuk'>
<span class='chapverse'>יד(יב)</span><span class='lvl_1 first'><span class='lvl_2'>אַכֶּ֥נּוּ בַדֶּ֖בֶר</span> וְאֽוֹרִשֶׁ֑נּוּ</span>​<span class='lvl_1'><span class='lvl_2'><span class='lvl_3'>וְאֶֽעֱשֶׂה֙</span> אֹֽתְךָ֔</span>​<span class='lvl_2'>לְגוֹי־גָּד֥וֹל וְעָצ֖וּם</span> מִמֶּֽנּוּ׃</span>
</span>
<span class='posuk'>
<span class='chapverse'>יד(יג)</span><span class='lvl_1 first'><span class='lvl_2'>וַיֹּ֥אמֶר מֹשֶׁ֖ה</span> אֶל־יְהוָ֑ה</span>​<span class='lvl_1'><span class='lvl_2'>וְשָֽׁמְע֣וּ מִצְרַ֔יִם</span>​<span class='lvl_2'><span class='lvl_3'>כִּֽי־הֶעֱלִ֧יתָ בְכֹֽחֲךָ֛</span> אֶת־הָעָ֥ם הַזֶּ֖ה</span> מִקִּרְבּֽוֹ׃</span>
</span>
<span class='posuk'>
<span class='chapverse'>יד(יד)</span><span class='lvl_1 first'><span class='lvl_2'><span class='lvl_3'>וְאָֽמְר֗וּ</span>​<span class='lvl_3'>אֶל־יוֹשֵׁב֘</span> הָאָ֣רֶץ הַזֹּאת֒</span>​<span class='lvl_2'><span class='lvl_3'>שָֽׁמְעוּ֙</span> כִּֽי־אַתָּ֣ה יְהוָ֔ה</span>​<span class='lvl_2'>בְּקֶ֖רֶב</span> הָעָ֣ם הַזֶּ֑ה</span>​<span class='lvl_1'><span class='lvl_2'><span class='lvl_3'><span class='lvl_4'>אֲשֶׁר־עַ֨יִן בְּעַ֜יִן</span> נִרְאָ֣ה ׀ אַתָּ֣ה יְהוָ֗ה</span>​<span class='lvl_3'>וַעֲנָֽנְךָ֙</span> עֹמֵ֣ד עֲלֵהֶ֔ם</span>​<span class='lvl_2'><span class='lvl_3'>וּבְעַמֻּ֣ד עָנָ֗ן</span>​<span class='lvl_3'>אַתָּ֨ה הֹלֵ֤ךְ לִפְנֵיהֶם֙</span> יוֹמָ֔ם</span>​<span class='lvl_2'>וּבְעַמּ֥וּד אֵ֖שׁ</span> לָֽיְלָה׃</span>
</span>
<span class='posuk'>
<span class='chapverse'>יד(טו)</span><span class='lvl_1 first'><span class='lvl_2'><span class='lvl_3'>וְהֵֽמַתָּ֛ה</span> אֶת־הָעָ֥ם הַזֶּ֖ה</span> כְּאִ֣ישׁ אֶחָ֑ד</span>​<span class='lvl_1'><span class='lvl_2'><span class='lvl_3'>וְאָֽמְרוּ֙</span> הַגּוֹיִ֔ם</span>​<span class='lvl_2'>אֲשֶׁר־שָֽׁמְע֥וּ אֶֽת־שִׁמְעֲךָ֖</span> לֵאמֹֽר׃</span>
</span>
<span class='posuk'>
<span class='chapverse'>יד(טז)</span><span class='lvl_1 first'><span class='lvl_2'><span class='lvl_3'><span class='lvl_4'>מִבִּלְתִּ֞י</span> יְכֹ֣לֶת יְהוָ֗ה</span>​<span class='lvl_3'>לְהָבִיא֙</span> אֶת־הָעָ֣ם הַזֶּ֔ה</span>​<span class='lvl_2'>אֶל־הָאָ֖רֶץ</span> אֲשֶׁר־נִשְׁבַּ֣ע לָהֶ֑ם</span>​<span class='lvl_1'><span class='lvl_2'>וַיִּשְׁחָטֵ֖ם</span> בַּמִּדְבָּֽר׃</span>
</span>
<span class='posuk'>
<span class='chapverse'>יד(יז)</span><span class='lvl_1 first'><span class='lvl_2'>וְעַתָּ֕ה</span>​<span class='lvl_2'>יִגְדַּל־נָ֖א</span> כֹּ֣חַ אֲדֹנָ֑י</span>​<span class='lvl_1'><span class='lvl_2'>כַּֽאֲשֶׁ֥ר דִּבַּ֖רְתָּ</span> לֵאמֹֽר׃</span>
</span>
<span class='posuk'>
<span class='chapverse'>יד(יח)</span><span class='lvl_1 first'><span class='lvl_2'><span class='lvl_3'>יְהוָ֗ה</span>​<span class='lvl_3'>אֶ֤רֶךְ אַפַּ֨יִם֙</span> וְרַב־חֶ֔סֶד</span>​<span class='lvl_2'>נֹשֵׂ֥א עָו֖‍ֹן</span> וָפָ֑שַׁע</span>​<span class='lvl_1'><span class='lvl_2'><span class='lvl_3'>וְנַקֵּה֙</span> לֹ֣א יְנַקֶּ֔ה</span>​<span class='lvl_2'><span class='lvl_3'><span class='lvl_4'>פֹּקֵ֞ד</span> עֲו֤‍ֹן אָבוֹת֙</span> עַל־בָּנִ֔ים</span>​<span class='lvl_2'>עַל־שִׁלֵּשִׁ֖ים</span> וְעַל־רִבֵּעִֽים׃</span>
</span>
<span class='posuk'>
<span class='chapverse'>יד(יט)</span><span class='lvl_1 first'><span class='lvl_2'><span class='lvl_3'>סְלַֽח־נָ֗א</span>​<span class='lvl_3'>לַֽעֲו֛‍ֹן</span> הָעָ֥ם הַזֶּ֖ה</span> כְּגֹ֣דֶל חַסְדֶּ֑ךָ</span>​<span class='lvl_1'><span class='lvl_2'><span class='lvl_3'>וְכַֽאֲשֶׁ֤ר נָשָׂ֨אתָה֙</span> לָעָ֣ם הַזֶּ֔ה</span>​<span class='lvl_2'>מִמִּצְרַ֖יִם</span> וְעַד־הֵֽנָּה׃</span>
</span>
<span class='posuk'>
<span class='chapverse'>יד(כ)</span><span class='lvl_1 first'><span class='lvl_2'>וַיֹּ֣אמֶר יְהוָ֔ה</span>​<span class='lvl_2'>סָלַ֖חְתִּי</span> כִּדְבָרֶֽךָ׃</span>
</span>
<span class='posuk'>
<span class='chapverse'>יד(כא)</span><span class='lvl_1 first'><span class='lvl_2'>וְאוּלָ֖ם</span> חַי־אָ֑נִי</span>​<span class='lvl_1'><span class='lvl_2'>וְיִמָּלֵ֥א כְבוֹד־יְהוָ֖ה</span> אֶת־כָּל־הָאָֽרֶץ׃</span>
</span>
<span class='posuk'>
<span class='chapverse'>יד(כב)</span><span class='lvl_1 first'><span class='lvl_2'><span class='lvl_3'>כִּ֣י כָל־הָֽאֲנָשִׁ֗ים</span>​<span class='lvl_3'>הָֽרֹאִ֤ים אֶת־כְּבֹדִי֙</span> וְאֶת־אֹ֣תֹתַ֔י</span>​<span class='lvl_2'>אֲשֶׁר־עָשִׂ֥יתִי בְמִצְרַ֖יִם</span> וּבַמִּדְבָּ֑ר</span>​<span class='lvl_1'><span class='lvl_2'><span class='lvl_3'>וַיְנַסּ֣וּ אֹתִ֗י</span>​<span class='lvl_3'>זֶ֚ה</span> עֶ֣שֶׂר פְּעָמִ֔ים</span>​<span class='lvl_2'>וְלֹ֥א שָֽׁמְע֖וּ</span> בְּקוֹלִֽי׃</span>
</span>
<span class='posuk'>
<span class='chapverse'>יד(כג)</span><span class='lvl_1 first'><span class='lvl_2'><span class='lvl_3'>אִם־יִרְאוּ֙</span> אֶת־הָאָ֔רֶץ</span>​<span class='lvl_2'>אֲשֶׁ֥ר נִשְׁבַּ֖עְתִּי</span> לַֽאֲבֹתָ֑ם</span>​<span class='lvl_1'><span class='lvl_2'>וְכָל־מְנַֽאֲצַ֖י</span> לֹ֥א יִרְאֽוּהָ׃</span>
</span>
<span class='posuk'>
<span class='chapverse'>יד(כד)</span><span class='lvl_1 first'><span class='lvl_2'><span class='lvl_3'>וְעַבְדִּ֣י כָלֵ֗ב</span>​<span class='lvl_3'><span class='lvl_4'>עֵ֣קֶב הָֽיְתָ֞ה</span> ר֤וּחַ אַחֶ֨רֶת֙</span> עִמּ֔וֹ</span>​<span class='lvl_2'>וַיְמַלֵּ֖א</span> אַֽחֲרָ֑י</span>​<span class='lvl_1'><span class='lvl_2'><span class='lvl_3'>וַהֲבִֽיאֹתִ֗יו</span>​<span class='lvl_3'>אֶל־הָאָ֨רֶץ֙</span> אֲשֶׁר־בָּ֣א שָׁ֔מָּה</span>​<span class='lvl_2'>וְזַרְע֖וֹ</span> יֽוֹרִשֶֽׁנָּה׃</span>
</span>
<span class='posuk'>
<span class='chapverse'>יד(כה)</span><span class='lvl_1 first'><span class='lvl_2'>וְהָֽעֲמָלֵקִ֥י וְהַֽכְּנַעֲנִ֖י</span> יוֹשֵׁ֣ב בָּעֵ֑מֶק</span>​<span class='lvl_1'><span class='lvl_2'><span class='lvl_3'>מָחָ֗ר</span>​<span class='lvl_3'>פְּנ֨וּ וּסְע֥וּ לָכֶ֛ם</span> הַמִּדְבָּ֖ר</span> דֶּ֥רֶךְ יַם־סֽוּף׃</span>        פ<br/>
</span>
<span class='posuk'>
<span class='chapverse'>יד(כו)</span><span class='lvl_1 first'><span class='lvl_2'>וַיְדַבֵּ֣ר יְהוָ֔ה</span>​<span class='lvl_2'>אֶל־מֹשֶׁ֥ה וְאֶֽל־אַהֲרֹ֖ן</span> לֵאמֹֽר׃</span>
</span>
<span class='posuk'>
<span class='chapverse'>יד(כז)</span><span class='lvl_1 first'><span class='lvl_2'><span class='lvl_3'>עַד־מָתַ֗י</span>​<span class='lvl_3'>לָֽעֵדָ֤ה הָֽרָעָה֙</span> הַזֹּ֔את</span>​<span class='lvl_2'><span class='lvl_3'>אֲשֶׁ֛ר</span> הֵ֥מָּה מַלִּינִ֖ים</span> עָלָ֑י</span>​<span class='lvl_1'><span class='lvl_2'><span class='lvl_3'><span class='lvl_4'>אֶת־תְּלֻנּ֞וֹת</span> בְּנֵ֣י יִשְׂרָאֵ֗ל</span>​<span class='lvl_3'>אֲשֶׁ֨ר הֵ֧מָּה מַלִּינִ֛ים</span> עָלַ֖י</span> שָׁמָֽעְתִּי׃</span>
</span>
<span class='posuk'>
<span class='chapverse'>יד(כח)</span><span class='lvl_1 first'><span class='lvl_2'><span class='lvl_3'>אֱמֹ֣ר אֲלֵהֶ֗ם</span>​<span class='lvl_3'>חַי־אָ֨נִי֙</span> נְאֻם־יְהוָ֔ה</span>​<span class='lvl_2'>אִם־לֹ֕א</span>​<span class='lvl_2'>כַּֽאֲשֶׁ֥ר דִּבַּרְתֶּ֖ם</span> בְּאָזְנָ֑י</span>​<span class='lvl_1'><span class='lvl_2'>כֵּ֖ן</span> אֶֽעֱשֶׂ֥ה לָכֶֽם׃</span>
</span>
<span class='posuk'>
<span class='chapverse'>יד(כט)</span><span class='lvl_1 first'><span class='lvl_2'><span class='lvl_3'><span class='lvl_4'>בַּמִּדְבָּ֣ר הַ֠זֶּה</span>​<span class='lvl_4'>יִפְּל֨וּ פִגְרֵיכֶ֜ם</span> וְכָל־פְּקֻֽדֵיכֶם֙</span> לְכָל־מִסְפַּרְכֶ֔ם</span>​<span class='lvl_2'><span class='lvl_3'>מִבֶּ֛ן</span> עֶשְׂרִ֥ים שָׁנָ֖ה</span> וָמָ֑עְלָה</span>​<span class='lvl_1'><span class='lvl_2'>אֲשֶׁ֥ר הֲלִֽינֹתֶ֖ם</span> עָלָֽי׃</span>
</span>
<span class='posuk'>
<span class='chapverse'>יד(ל)</span><span class='lvl_1 first'><span class='lvl_2'><span class='lvl_3'>אִם־אַתֶּם֙</span> תָּבֹ֣אוּ אֶל־הָאָ֔רֶץ</span>​<span class='lvl_2'><span class='lvl_3'>אֲשֶׁ֤ר נָשָׂ֨אתִי֙</span> אֶת־יָדִ֔י</span>​<span class='lvl_2'>לְשַׁכֵּ֥ן אֶתְכֶ֖ם</span> בָּ֑הּ</span>​<span class='lvl_1'><span class='lvl_2'><span class='lvl_3'>כִּ֚י</span> אִם־כָּלֵ֣ב בֶּן־יְפֻנֶּ֔ה</span>​<span class='lvl_2'>וִֽיהוֹשֻׁ֖עַ</span> בִּן־נֽוּן׃</span>
</span>
<span class='posuk'>
<span class='chapverse'>יד(לא)</span><span class='lvl_1 first'><span class='lvl_2'>וְטַ֨פְּכֶ֔ם</span>​<span class='lvl_2'>אֲשֶׁ֥ר אֲמַרְתֶּ֖ם</span> לָבַ֣ז יִֽהְיֶ֑ה</span>​<span class='lvl_1'><span class='lvl_2'>וְהֵֽבֵיאתִ֣י אֹתָ֔ם</span>​<span class='lvl_2'><span class='lvl_3'>וְיָֽדְעוּ֙</span> אֶת־הָאָ֔רֶץ</span>​<span class='lvl_2'>אֲשֶׁ֥ר מְאַסְתֶּ֖ם</span> בָּֽהּ׃</span>
</span>
<span class='posuk'>
<span class='chapverse'>יד(לב)</span><span class='lvl_1 first'><span class='lvl_2'>וּפִגְרֵיכֶ֖ם</span> אַתֶּ֑ם</span>​<span class='lvl_1'><span class='lvl_2'>יִפְּל֖וּ</span> בַּמִּדְבָּ֥ר הַזֶּֽה׃</span>
</span>
<span class='posuk'>
<span class='chapverse'>יד(לג)</span><span class='lvl_1 first'><span class='lvl_2'><span class='lvl_3'><span class='lvl_4'>וּ֠בְנֵיכֶם</span> יִֽהְי֨וּ רֹעִ֤ים בַּמִּדְבָּר֙</span> אַרְבָּעִ֣ים שָׁנָ֔ה</span>​<span class='lvl_2'>וְנָֽשְׂא֖וּ</span> אֶת־זְנֽוּתֵיכֶ֑ם</span>​<span class='lvl_1'><span class='lvl_2'>עַד־תֹּ֥ם פִּגְרֵיכֶ֖ם</span> בַּמִּדְבָּֽר׃</span>
</span>
<span class='posuk'>
<span class='chapverse'>יד(לד)</span><span class='lvl_1 first'><span class='lvl_2'><span class='lvl_3'><span class='lvl_4'>בְּמִסְפַּ֨ר הַיָּמִ֜ים</span> אֲשֶׁר־תַּרְתֶּ֣ם אֶת־הָאָרֶץ֘</span> אַרְבָּעִ֣ים יוֹם֒</span>​<span class='lvl_2'><span class='lvl_3'><span class='lvl_4'>י֣וֹם לַשָּׁנָ֞ה</span> י֣וֹם לַשָּׁנָ֗ה</span>​<span class='lvl_3'>תִּשְׂאוּ֙</span> אֶת־עֲו‍ֹנֹ֣תֵיכֶ֔ם</span>​<span class='lvl_2'>אַרְבָּעִ֖ים</span> שָׁנָ֑ה</span>​<span class='lvl_1'><span class='lvl_2'>וִֽידַעְתֶּ֖ם</span> אֶת־תְּנֽוּאָתִֽי׃</span>
</span>
<span class='posuk'>
<span class='chapverse'>יד(לה)</span><span class='lvl_1 first'><span class='lvl_2'><span class='lvl_3'>אֲנִ֣י יְהוָה֘</span> דִּבַּרְתִּי֒</span>​<span class='lvl_2'><span class='lvl_3'>אִם־לֹ֣א ׀ זֹ֣את אֶֽעֱשֶׂ֗ה</span>​<span class='lvl_3'>לְכָל־הָֽעֵדָ֤ה הָֽרָעָה֙</span> הַזֹּ֔את</span>​<span class='lvl_2'>הַנּֽוֹעָדִ֖ים</span> עָלָ֑י</span>​<span class='lvl_1'><span class='lvl_2'><span class='lvl_3'>בַּמִּדְבָּ֥ר הַזֶּ֛ה</span> יִתַּ֖מּוּ</span> וְשָׁ֥ם יָמֻֽתוּ׃</span>
</span>
<span class='posuk'>
<span class='chapverse'>יד(לו)</span><span class='lvl_1 first'><span class='lvl_2'>וְהָ֣אֲנָשִׁ֔ים</span>​<span class='lvl_2'>אֲשֶׁר־שָׁלַ֥ח מֹשֶׁ֖ה</span> לָת֣וּר אֶת־הָאָ֑רֶץ</span>​<span class='lvl_1'><span class='lvl_2'><span class='lvl_3'>וַיָּשֻׁ֗בוּ</span>​<span class='lvl_3'>וַיַּלִּ֤ינוּ [וילונו] עָלָיו֙</span> אֶת־כָּל־הָ֣עֵדָ֔ה</span>​<span class='lvl_2'>לְהוֹצִ֥יא דִבָּ֖ה</span> עַל־הָאָֽרֶץ׃</span>
</span>
<span class='posuk'>
<span class='chapverse'>יד(לז)</span><span class='lvl_1 first'><span class='lvl_2'><span class='lvl_3'>וַיָּמֻ֨תוּ֙</span> הָֽאֲנָשִׁ֔ים</span>​<span class='lvl_2'>מֽוֹצִאֵ֥י דִבַּת־הָאָ֖רֶץ</span> רָעָ֑ה</span>​<span class='lvl_1'><span class='lvl_2'>בַּמַּגֵּפָ֖ה</span> לִפְנֵ֥י יְהוָֽה׃</span>
</span>
<span class='posuk'>
<span class='chapverse'>יד(לח)</span><span class='lvl_1 first'><span class='lvl_2'>וִֽיהוֹשֻׁ֣עַ בִּן־נ֔וּן</span>​<span class='lvl_2'>וְכָלֵ֖ב</span> בֶּן־יְפֻנֶּ֑ה</span>​<span class='lvl_1'><span class='lvl_2'><span class='lvl_3'>חָיוּ֙</span> מִן־הָֽאֲנָשִׁ֣ים הָהֵ֔ם</span>​<span class='lvl_2'>הַֽהֹלְכִ֖ים</span> לָת֥וּר אֶת־הָאָֽרֶץ׃</span>
</span>
<span class='posuk'>
<span class='chapverse'>יד(לט)</span><span class='lvl_1 first'><span class='lvl_2'><span class='lvl_3'>וַיְדַבֵּ֤ר מֹשֶׁה֙</span> אֶת־הַדְּבָרִ֣ים הָאֵ֔לֶּה</span>​<span class='lvl_2'>אֶֽל־כָּל־בְּנֵ֖י</span> יִשְׂרָאֵ֑ל</span>​<span class='lvl_1'><span class='lvl_2'>וַיִּֽתְאַבְּל֥וּ הָעָ֖ם</span> מְאֹֽד׃</span>
</span>
<span class='posuk'>
<span class='chapverse'>יד(מ)</span><span class='lvl_1 first'><span class='lvl_2'>וַיַּשְׁכִּ֣מוּ בַבֹּ֔קֶר</span>​<span class='lvl_2'>וַיַּֽעֲל֥וּ אֶל־רֹאשׁ־הָהָ֖ר</span> לֵאמֹ֑ר</span>​<span class='lvl_1'><span class='lvl_2'><span class='lvl_3'>הִנֶּ֗נּוּ</span>​<span class='lvl_3'>וְעָלִ֛ינוּ</span>​<span class='lvl_3'>אֶל־הַמָּק֛וֹם</span> אֲשֶׁר־אָמַ֥ר יְהוָ֖ה</span> כִּ֥י חָטָֽאנוּ׃</span>
</span>
<span class='posuk'>
<span class='chapverse'>יד(מא)</span><span class='lvl_1 first'><span class='lvl_2'>וַיֹּ֣אמֶר מֹשֶׁ֔ה</span>​<span class='lvl_2'><span class='lvl_3'>לָ֥מָּה זֶּ֛ה</span> אַתֶּ֥ם עֹֽבְרִ֖ים</span> אֶת־פִּ֣י יְהוָ֑ה</span>​<span class='lvl_1'><span class='lvl_2'>וְהִ֖וא</span> לֹ֥א תִצְלָֽח׃</span>
</span>
<span class='posuk'>
<span class='chapverse'>יד(מב)</span><span class='lvl_1 first'><span class='lvl_2'>אַֽל־תַּעֲל֔וּ</span>​<span class='lvl_2'><span class='lvl_3'>כִּ֛י</span> אֵ֥ין יְהוָ֖ה</span> בְּקִרְבְּכֶ֑ם</span>​<span class='lvl_1'><span class='lvl_2'><span class='lvl_3'>וְלֹא֙</span> תִּנָּ֣גְפ֔וּ</span>​<span class='lvl_2'>לִפְנֵ֖י</span> אֹֽיְבֵיכֶֽם׃</span>
</span>
<span class='posuk'>
<span class='chapverse'>יד(מג)</span><span class='lvl_1 first'><span class='lvl_2'><span class='lvl_3'>כִּי֩ הָעֲמָֽלֵקִ֨י וְהַכְּנַֽעֲנִ֥י שָׁם֙</span> לִפְנֵיכֶ֔ם</span>​<span class='lvl_2'>וּנְפַלְתֶּ֖ם</span> בֶּחָ֑רֶב</span>​<span class='lvl_1'><span class='lvl_2'><span class='lvl_3'>כִּֽי־עַל־כֵּ֤ן שַׁבְתֶּם֙</span> מֵאַֽחֲרֵ֣י יְהוָ֔ה</span>​<span class='lvl_2'>וְלֹֽא־יִהְיֶ֥ה יְהוָ֖ה</span> עִמָּכֶֽם׃</span>
</span>
<span class='posuk'>
<span class='chapverse'>יד(מד)</span><span class='lvl_1 first'><span class='lvl_2'>וַיַּעְפִּ֕לוּ</span>​<span class='lvl_2'>לַֽעֲל֖וֹת</span> אֶל־רֹ֣אשׁ הָהָ֑ר</span>​<span class='lvl_1'><span class='lvl_2'><span class='lvl_3'>וַֽאֲר֤וֹן בְּרִית־יְהוָה֙</span> וּמֹשֶׁ֔ה</span>​<span class='lvl_2'>לֹא־מָ֖שׁוּ</span> מִקֶּ֥רֶב הַֽמַּחֲנֶֽה׃</span>
</span>
<span class='posuk'>
<span class='chapverse'>יד(מה)</span><span class='lvl_1 first'><span class='lvl_2'><span class='lvl_3'>וַיֵּ֤רֶד הָעֲמָֽלֵקִי֙</span> וְהַֽכְּנַעֲנִ֔י</span>​<span class='lvl_2'>הַיֹּשֵׁ֖ב</span> בָּהָ֣ר הַה֑וּא</span>​<span class='lvl_1'><span class='lvl_2'>וַיַּכּ֥וּם וַֽיַּכְּת֖וּם</span> עַד־הַֽחָרְמָֽה׃</span>        פ<br/>
</span>
<span class='posuk'>
<span class='chapverse'>טו(א)</span><span class='lvl_1 first'><span class='lvl_2'>וַיְדַבֵּ֥ר יְהוָ֖ה</span> אֶל־מֹשֶׁ֥ה לֵּאמֹֽר׃</span>
</span>
<span class='posuk'>
<span class='chapverse'>טו(ב)</span><span class='lvl_1 first'><span class='lvl_2'><span class='lvl_3'>דַּבֵּר֙</span> אֶל־בְּנֵ֣י יִשְׂרָאֵ֔ל</span>​<span class='lvl_2'>וְאָֽמַרְתָּ֖</span> אֲלֵהֶ֑ם</span>​<span class='lvl_1'><span class='lvl_2'><span class='lvl_3'>כִּ֣י תָבֹ֗אוּ</span>​<span class='lvl_3'>אֶל־אֶ֨רֶץ֙</span> מוֹשְׁבֹ֣תֵיכֶ֔ם</span>​<span class='lvl_2'>אֲשֶׁ֥ר אֲנִ֖י</span> נֹתֵ֥ן לָכֶֽם׃</span>
</span>
<span class='posuk'>
<span class='chapverse'>טו(ג)</span><span class='lvl_1 first'><span class='lvl_2'><span class='lvl_3'>וַֽעֲשִׂיתֶ֨ם אִשֶּׁ֤ה לַֽיהוָה֙</span> עֹלָ֣ה אוֹ־זֶ֔בַח</span>​<span class='lvl_2'><span class='lvl_3'>לְפַלֵּא־נֶ֨דֶר֙</span> א֣וֹ בִנְדָבָ֔ה</span>​<span class='lvl_2'>א֖וֹ</span> בְּמֹֽעֲדֵיכֶ֑ם</span>​<span class='lvl_1'><span class='lvl_2'><span class='lvl_3'><span class='lvl_4'>לַֽעֲשׂ֞וֹת</span> רֵ֤יחַ נִיחֹ֨חַ֙</span> לַֽיהוָ֔ה</span>​<span class='lvl_2'>מִן־הַבָּקָ֖ר</span> א֥וֹ מִן־הַצֹּֽאן׃</span>
</span>
<span class='posuk'>
<span class='chapverse'>טו(ד)</span><span class='lvl_1 first'><span class='lvl_2'><span class='lvl_3'>וְהִקְרִ֛יב</span> הַמַּקְרִ֥יב קָרְבָּנ֖וֹ</span> לַֽיהוָ֑ה</span>​<span class='lvl_1'><span class='lvl_2'><span class='lvl_3'>מִנְחָה֙</span> סֹ֣לֶת עִשָּׂר֔וֹן</span>​<span class='lvl_2'>בָּל֕וּל</span>​<span class='lvl_2'>בִּרְבִעִ֥ית הַהִ֖ין</span> שָֽׁמֶן׃</span>
</span>
<span class='posuk'>
<span class='chapverse'>טו(ה)</span><span class='lvl_1 first'><span class='lvl_2'><span class='lvl_3'>וְיַ֤יִן לַנֶּ֨סֶךְ֙</span> רְבִיעִ֣ית הַהִ֔ין</span>​<span class='lvl_2'>תַּֽעֲשֶׂ֥ה עַל־הָֽעֹלָ֖ה</span> א֣וֹ לַזָּ֑בַח</span>​<span class='lvl_1'><span class='lvl_2'>לַכֶּ֖בֶשׂ</span> הָֽאֶחָֽד׃</span>
</span>
<span class='posuk'>
<span class='chapverse'>טו(ו)</span><span class='lvl_1 first'><span class='lvl_2'><span class='lvl_3'>א֤וֹ לָאַ֨יִל֙</span> תַּֽעֲשֶׂ֣ה מִנְחָ֔ה</span>​<span class='lvl_2'>סֹ֖לֶת</span> שְׁנֵ֣י עֶשְׂרֹנִ֑ים</span>​<span class='lvl_1'><span class='lvl_2'>בְּלוּלָ֥ה בַשֶּׁ֖מֶן</span> שְׁלִשִׁ֥ית הַהִֽין׃</span>
</span>
<span class='posuk'>
<span class='chapverse'>טו(ז)</span><span class='lvl_1 first'><span class='lvl_2'>וְיַ֥יִן לַנֶּ֖סֶךְ</span> שְׁלִשִׁ֣ית הַהִ֑ין</span>​<span class='lvl_1'><span class='lvl_2'>תַּקְרִ֥יב רֵֽיחַ־נִיחֹ֖חַ</span> לַֽיהוָֽה׃</span>
</span>
<span class='posuk'>
<span class='chapverse'>טו(ח)</span><span class='lvl_1 first'><span class='lvl_2'>וְכִֽי־תַעֲשֶׂ֥ה בֶן־בָּקָ֖ר</span> עֹלָ֣ה אוֹ־זָ֑בַח</span>​<span class='lvl_1'><span class='lvl_2'>לְפַלֵּא־נֶ֥דֶר אֽוֹ־שְׁלָמִ֖ים</span> לַֽיהוָֽה׃</span>
</span>
<span class='posuk'>
<span class='chapverse'>טו(ט)</span><span class='lvl_1 first'><span class='lvl_2'><span class='lvl_3'>וְהִקְרִ֤יב עַל־בֶּן־הַבָּקָר֙</span> מִנְחָ֔ה</span>​<span class='lvl_2'>סֹ֖לֶת</span> שְׁלֹשָׁ֣ה עֶשְׂרֹנִ֑ים</span>​<span class='lvl_1'><span class='lvl_2'>בָּל֥וּל בַּשֶּׁ֖מֶן</span> חֲצִ֥י הַהִֽין׃</span>
</span>
<span class='posuk'>
<span class='chapverse'>טו(י)</span><span class='lvl_1 first'><span class='lvl_2'><span class='lvl_3'>וְיַ֛יִן</span> תַּקְרִ֥יב לַנֶּ֖סֶךְ</span> חֲצִ֣י הַהִ֑ין</span>​<span class='lvl_1'><span class='lvl_2'>אִשֵּׁ֥ה רֵֽיחַ־נִיחֹ֖חַ</span> לַֽיהוָֽה׃</span>
</span>
<span class='posuk'>
<span class='chapverse'>טו(יא)</span><span class='lvl_1 first'><span class='lvl_2'><span class='lvl_3'>כָּ֣כָה יֵֽעָשֶׂ֗ה</span>​<span class='lvl_3'>לַשּׁוֹר֙</span> הָֽאֶחָ֔ד</span>​<span class='lvl_2'>א֖וֹ</span> לָאַ֣יִל הָֽאֶחָ֑ד</span>​<span class='lvl_1'><span class='lvl_2'>אֽוֹ־לַשֶּׂ֥ה בַכְּבָשִׂ֖ים</span> א֥וֹ בָֽעִזִּֽים׃</span>
</span>
<span class='posuk'>
<span class='chapverse'>טו(יב)</span><span class='lvl_1 first'><span class='lvl_2'>כַּמִּסְפָּ֖ר</span> אֲשֶׁ֣ר תַּֽעֲשׂ֑וּ</span>​<span class='lvl_1'><span class='lvl_2'><span class='lvl_3'>כָּ֛כָה</span> תַּֽעֲשׂ֥וּ לָֽאֶחָ֖ד</span> כְּמִסְפָּרָֽם׃</span>
</span>
<span class='posuk'>
<span class='chapverse'>טו(יג)</span><span class='lvl_1 first'><span class='lvl_2'>כָּל־הָֽאֶזְרָ֥ח יַֽעֲשֶׂה־כָּ֖כָה</span> אֶת־אֵ֑לֶּה</span>​<span class='lvl_1'><span class='lvl_2'><span class='lvl_3'>לְהַקְרִ֛יב</span> אִשֵּׁ֥ה רֵֽיחַ־נִיחֹ֖חַ</span> לַֽיהוָֽה׃</span>
</span>
<span class='posuk'>
<span class='chapverse'>טו(יד)</span><span class='lvl_1 first'><span class='lvl_2'><span class='lvl_3'><span class='lvl_4'>וְכִֽי־יָגוּר֩ אִתְּכֶ֨ם גֵּ֜ר</span> א֤וֹ אֲשֶׁר־בְּתֽוֹכְכֶם֙</span> לְדֹרֹ֣תֵיכֶ֔ם</span>​<span class='lvl_2'><span class='lvl_3'>וְעָשָׂ֛ה</span> אִשֵּׁ֥ה רֵֽיחַ־נִיחֹ֖חַ</span> לַֽיהוָ֑ה</span>​<span class='lvl_1'><span class='lvl_2'>כַּֽאֲשֶׁ֥ר תַּֽעֲשׂ֖וּ</span> כֵּ֥ן יַֽעֲשֶֽׂה׃</span>
</span>
<span class='posuk'>
<span class='chapverse'>טו(טו)</span><span class='lvl_1 first'><span class='lvl_2'>הַקָּהָ֕ל</span>​<span class='lvl_2'><span class='lvl_3'>חֻקָּ֥ה אַחַ֛ת</span> לָכֶ֖ם</span> וְלַגֵּ֣ר הַגָּ֑ר</span>​<span class='lvl_1'><span class='lvl_2'><span class='lvl_3'>חֻקַּ֤ת עוֹלָם֙</span> לְדֹרֹ֣תֵיכֶ֔ם</span>​<span class='lvl_2'><span class='lvl_3'>כָּכֶ֛ם</span> כַּגֵּ֥ר יִֽהְיֶ֖ה</span> לִפְנֵ֥י יְהוָֽה׃</span>
</span>
<span class='posuk'>
<span class='chapverse'>טו(טז)</span><span class='lvl_1 first'><span class='lvl_2'><span class='lvl_3'>תּוֹרָ֥ה אַחַ֛ת</span> וּמִשְׁפָּ֥ט אֶחָ֖ד</span> יִֽהְיֶ֣ה לָכֶ֑ם</span>​<span class='lvl_1'><span class='lvl_2'>וְלַגֵּ֖ר</span> הַגָּ֥ר אִתְּכֶֽם׃</span>        פ<br/>
</span>
<span class='posuk'>
<span class='chapverse'>טו(יז)</span><span class='lvl_1 first'><span class='lvl_2'>וַיְדַבֵּ֥ר יְהוָ֖ה</span> אֶל־מֹשֶׁ֥ה לֵּאמֹֽר׃</span>
</span>
<span class='posuk'>
<span class='chapverse'>טו(יח)</span><span class='lvl_1 first'><span class='lvl_2'><span class='lvl_3'>דַּבֵּר֙</span> אֶל־בְּנֵ֣י יִשְׂרָאֵ֔ל</span>​<span class='lvl_2'>וְאָֽמַרְתָּ֖</span> אֲלֵהֶ֑ם</span>​<span class='lvl_1'><span class='lvl_2'><span class='lvl_3'>בְּבֹֽאֲכֶם֙</span> אֶל־הָאָ֔רֶץ</span>​<span class='lvl_2'><span class='lvl_3'>אֲשֶׁ֥ר אֲנִ֛י</span> מֵבִ֥יא אֶתְכֶ֖ם</span> שָֽׁמָּה׃</span>
</span>
<span class='posuk'>
<span class='chapverse'>טו(יט)</span><span class='lvl_1 first'><span class='lvl_2'>וְהָיָ֕ה</span>​<span class='lvl_2'>בַּֽאֲכָלְכֶ֖ם</span> מִלֶּ֣חֶם הָאָ֑רֶץ</span>​<span class='lvl_1'><span class='lvl_2'>תָּרִ֥ימוּ תְרוּמָ֖ה</span> לַֽיהוָֽה׃</span>
</span>
<span class='posuk'>
<span class='chapverse'>טו(כ)</span><span class='lvl_1 first'><span class='lvl_2'><span class='lvl_3'>רֵאשִׁית֙</span> עֲרִסֹ֣תֵכֶ֔ם</span>​<span class='lvl_2'>חַלָּ֖ה</span> תָּרִ֣ימוּ תְרוּמָ֑ה</span>​<span class='lvl_1'><span class='lvl_2'>כִּתְרוּמַ֣ת גֹּ֔רֶן</span>​<span class='lvl_2'>כֵּ֖ן</span> תָּרִ֥ימוּ אֹתָֽהּ׃</span>
</span>
<span class='posuk'>
<span class='chapverse'>טו(כא)</span><span class='lvl_1 first'><span class='lvl_2'><span class='lvl_3'>מֵֽרֵאשִׁית֙</span> עֲרִסֹ֣תֵיכֶ֔ם</span>​<span class='lvl_2'>תִּתְּנ֥וּ לַֽיהוָ֖ה</span> תְּרוּמָ֑ה</span>​<span class='lvl_2'>לְדֹרֹ֖תֵיכֶֽם׃</span>        ס       
</span>
<span class='posuk'>
<span class='chapverse'>טו(כב)</span><span class='lvl_1 first'><span class='lvl_2'>וְכִ֣י תִשְׁגּ֔וּ</span>​<span class='lvl_2'>וְלֹ֣א תַֽעֲשׂ֔וּ</span>​<span class='lvl_2'>אֵ֥ת כָּל־הַמִּצְו֖‍ֹת</span> הָאֵ֑לֶּה</span>​<span class='lvl_1'><span class='lvl_2'>אֲשֶׁר־דִּבֶּ֥ר יְהוָ֖ה</span> אֶל־מֹשֶֽׁה׃</span>
</span>
<span class='posuk'>
<span class='chapverse'>טו(כג)</span><span class='lvl_1 first'><span class='lvl_2'><span class='lvl_3'>אֵת֩ כָּל־אֲשֶׁ֨ר צִוָּ֧ה יְהוָ֛ה</span> אֲלֵיכֶ֖ם</span> בְּיַד־מֹשֶׁ֑ה</span>​<span class='lvl_1'><span class='lvl_2'><span class='lvl_3'><span class='lvl_4'>מִן־הַיּ֞וֹם</span> אֲשֶׁ֨ר צִוָּ֧ה יְהוָ֛ה</span> וָהָ֖לְאָה</span> לְדֹרֹֽתֵיכֶֽם׃</span>
</span>
<span class='posuk'>
<span class='chapverse'>טו(כד)</span><span class='lvl_1 first'><span class='lvl_2'><span class='lvl_3'>וְהָיָ֗ה</span>​<span class='lvl_3'>אִ֣ם מֵֽעֵינֵ֣י הָֽעֵדָה֘</span> נֶֽעֶשְׂתָ֣ה לִשְׁגָגָה֒</span>​<span class='lvl_2'><span class='lvl_3'><span class='lvl_4'>וְעָשׂ֣וּ כָל־הָֽעֵדָ֡ה</span>​<span class='lvl_4'>פַּ֣ר בֶּן־בָּקָר֩ אֶחָ֨ד לְעֹלָ֜ה</span> לְרֵ֤יחַ נִיחֹ֨חַ֙</span> לַֽיהוָ֔ה</span>​<span class='lvl_2'>וּמִנְחָת֥וֹ וְנִסְכּ֖וֹ</span> כַּמִּשְׁפָּ֑ט</span>​<span class='lvl_1'><span class='lvl_2'>וּשְׂעִיר־עִזִּ֥ים אֶחָ֖ד</span> לְחַטָּֽת׃</span>
</span>
<span class='posuk'>
<span class='chapverse'>טו(כה)</span><span class='lvl_1 first'><span class='lvl_2'><span class='lvl_3'>וְכִפֶּ֣ר הַכֹּהֵ֗ן</span>​<span class='lvl_3'>עַֽל־כָּל־עֲדַ֛ת</span> בְּנֵ֥י יִשְׂרָאֵ֖ל</span> וְנִסְלַ֣ח לָהֶ֑ם</span>​<span class='lvl_1'><span class='lvl_2'>כִּֽי־שְׁגָגָ֣ה הִ֔וא</span>​<span class='lvl_2'><span class='lvl_3'><span class='lvl_4'>וְהֵם֩ הֵבִ֨יאוּ אֶת־קָרְבָּנָ֜ם</span> אִשֶּׁ֣ה לַֽיהוָ֗ה</span>​<span class='lvl_3'>וְחַטָּאתָ֛ם</span> לִפְנֵ֥י יְהוָ֖ה</span> עַל־שִׁגְגָתָֽם׃</span>
</span>
<span class='posuk'>
<span class='chapverse'>טו(כו)</span><span class='lvl_1 first'><span class='lvl_2'><span class='lvl_3'>וְנִסְלַ֗ח</span>​<span class='lvl_3'>לְכָל־עֲדַת֙</span> בְּנֵ֣י יִשְׂרָאֵ֔ל</span>​<span class='lvl_2'>וְלַגֵּ֖ר</span> הַגָּ֣ר בְּתוֹכָ֑ם</span>​<span class='lvl_1'><span class='lvl_2'>כִּ֥י לְכָל־הָעָ֖ם</span> בִּשְׁגָגָֽה׃</span>        ס       
</span>
<span class='posuk'>
<span class='chapverse'>טו(כז)</span><span class='lvl_1 first'><span class='lvl_2'>וְאִם־נֶ֥פֶשׁ אַחַ֖ת</span> תֶּֽחֱטָ֣א בִשְׁגָגָ֑ה</span>​<span class='lvl_1'><span class='lvl_2'><span class='lvl_3'>וְהִקְרִ֛יבָה</span> עֵ֥ז בַּת־שְׁנָתָ֖הּ</span> לְחַטָּֽאת׃</span>
</span>
<span class='posuk'>
<span class='chapverse'>טו(כח)</span><span class='lvl_1 first'><span class='lvl_2'><span class='lvl_3'>וְכִפֶּ֣ר הַכֹּהֵ֗ן</span>​<span class='lvl_3'>עַל־הַנֶּ֧פֶשׁ הַשֹּׁגֶ֛גֶת</span> בְּחֶטְאָ֥ה בִשְׁגָגָ֖ה</span> לִפְנֵ֣י יְהוָ֑ה</span>​<span class='lvl_1'><span class='lvl_2'>לְכַפֵּ֥ר עָלָ֖יו</span> וְנִסְלַ֥ח לֽוֹ׃</span>
</span>
<span class='posuk'>
<span class='chapverse'>טו(כט)</span><span class='lvl_1 first'><span class='lvl_2'><span class='lvl_3'>הָֽאֶזְרָח֙</span> בִּבְנֵ֣י יִשְׂרָאֵ֔ל</span>​<span class='lvl_2'>וְלַגֵּ֖ר</span> הַגָּ֣ר בְּתוֹכָ֑ם</span>​<span class='lvl_1'><span class='lvl_2'><span class='lvl_3'>תּוֹרָ֤ה אַחַת֙</span> יִֽהְיֶ֣ה לָכֶ֔ם</span>​<span class='lvl_2'>לָֽעֹשֶׂ֖ה</span> בִּשְׁגָגָֽה׃</span>
</span>
<span class='posuk'>
<span class='chapverse'>טו(ל)</span><span class='lvl_1 first'><span class='lvl_2'><span class='lvl_3'><span class='lvl_4'>וְהַנֶּ֜פֶשׁ</span> אֲשֶֽׁר־תַּעֲשֶׂ֣ה ׀ בְּיָ֣ד רָמָ֗ה</span>​<span class='lvl_3'>מִן־הָֽאֶזְרָח֙</span> וּמִן־הַגֵּ֔ר</span>​<span class='lvl_2'>אֶת־יְהוָ֖ה</span> ה֣וּא מְגַדֵּ֑ף</span>​<span class='lvl_1'><span class='lvl_2'><span class='lvl_3'>וְנִכְרְתָ֛ה</span> הַנֶּ֥פֶשׁ הַהִ֖וא</span> מִקֶּ֥רֶב עַמָּֽהּ׃</span>
</span>
<span class='posuk'>
<span class='chapverse'>טו(לא)</span><span class='lvl_1 first'><span class='lvl_2'><span class='lvl_3'>כִּ֤י דְבַר־יְהוָה֙</span> בָּזָ֔ה</span>​<span class='lvl_2'>וְאֶת־מִצְוָת֖וֹ</span> הֵפַ֑ר</span>​<span class='lvl_1'><span class='lvl_2'><span class='lvl_3'>הִכָּרֵ֧ת ׀ תִּכָּרֵ֛ת</span> הַנֶּ֥פֶשׁ הַהִ֖וא</span> עֲו‍ֹנָ֥ה בָֽהּ׃</span>        פ<br/>
</span>
<span class='posuk'>
<span class='chapverse'>טו(לב)</span><span class='lvl_1 first'><span class='lvl_2'>וַיִּֽהְי֥וּ בְנֵֽי־יִשְׂרָאֵ֖ל</span> בַּמִּדְבָּ֑ר</span>​<span class='lvl_1'><span class='lvl_2'><span class='lvl_3'>וַֽיִּמְצְא֗וּ</span>​<span class='lvl_3'>אִ֛ישׁ</span> מְקֹשֵׁ֥שׁ עֵצִ֖ים</span> בְּי֥וֹם הַשַּׁבָּֽת׃</span>
</span>
<span class='posuk'>
<span class='chapverse'>טו(לג)</span><span class='lvl_1 first'><span class='lvl_2'>וַיַּקְרִ֣יבוּ אֹת֔וֹ</span>​<span class='lvl_2'>הַמֹּֽצְאִ֥ים אֹת֖וֹ</span> מְקֹשֵׁ֣שׁ עֵצִ֑ים</span>​<span class='lvl_1'><span class='lvl_2'><span class='lvl_3'>אֶל־מֹשֶׁה֙</span> וְאֶֽל־אַהֲרֹ֔ן</span>​<span class='lvl_2'>וְאֶ֖ל</span> כָּל־הָֽעֵדָֽה׃</span>
</span>
<span class='posuk'>
<span class='chapverse'>טו(לד)</span><span class='lvl_1 first'><span class='lvl_2'>וַיַּנִּ֥יחוּ אֹת֖וֹ</span> בַּמִּשְׁמָ֑ר</span>​<span class='lvl_1'><span class='lvl_2'><span class='lvl_3'>כִּ֚י</span> לֹ֣א פֹרַ֔שׁ</span>​<span class='lvl_2'>מַה־יֵּֽעָשֶׂ֖ה</span> לֽוֹ׃</span>        ס       
</span>
<span class='posuk'>
<span class='chapverse'>טו(לה)</span><span class='lvl_1 first'><span class='lvl_2'><span class='lvl_3'>וַיֹּ֤אמֶר יְהוָה֙</span> אֶל־מֹשֶׁ֔ה</span>​<span class='lvl_2'>מ֥וֹת יוּמַ֖ת</span> הָאִ֑ישׁ</span>​<span class='lvl_1'><span class='lvl_2'><span class='lvl_3'>רָג֨וֹם אֹת֤וֹ בָֽאֲבָנִים֙</span> כָּל־הָ֣עֵדָ֔ה</span>​<span class='lvl_2'>מִח֖וּץ</span> לַֽמַּחֲנֶֽה׃</span>
</span>
<span class='posuk'>
<span class='chapverse'>טו(לו)</span><span class='lvl_1 first'><span class='lvl_2'><span class='lvl_3'><span class='lvl_4'>וַיֹּצִ֨יאוּ אֹת֜וֹ</span> כָּל־הָֽעֵדָ֗ה</span>​<span class='lvl_3'>אֶל־מִחוּץ֙</span> לַֽמַּחֲנֶ֔ה</span>​<span class='lvl_2'><span class='lvl_3'>וַיִּרְגְּמ֥וּ אֹת֛וֹ</span> בָּֽאֲבָנִ֖ים</span> וַיָּמֹ֑ת</span>​<span class='lvl_1'><span class='lvl_2'><span class='lvl_3'>כַּֽאֲשֶׁ֛ר</span> צִוָּ֥ה יְהוָ֖ה</span> אֶת־מֹשֶֽׁה׃</span>        פ<br/>
</span>
<span class='posuk'>
<span class='chapverse'>טו(לז)</span><span class='lvl_1 first'><span class='lvl_2'>וַיֹּ֥אמֶר יְהוָ֖ה</span> אֶל־מֹשֶׁ֥ה לֵּאמֹֽר׃</span>
</span>
<span class='posuk'>
<span class='chapverse'>טו(לח)</span><span class='lvl_1 first'><span class='lvl_2'><span class='lvl_3'><span class='lvl_4'>דַּבֵּ֞ר</span> אֶל־בְּנֵ֤י יִשְׂרָאֵל֙</span> וְאָֽמַרְתָּ֣ אֲלֵהֶ֔ם</span>​<span class='lvl_2'><span class='lvl_3'>וְעָשׂ֨וּ לָהֶ֥ם צִיצִ֛ת</span> עַל־כַּנְפֵ֥י בִגְדֵיהֶ֖ם</span> לְדֹֽרֹתָ֑ם</span>​<span class='lvl_1'><span class='lvl_2'><span class='lvl_3'>וְנָ֥תְנ֛וּ</span> עַל־צִיצִ֥ת הַכָּנָ֖ף</span> פְּתִ֥יל תְּכֵֽלֶת׃</span>
</span>
<span class='posuk'>
<span class='chapverse'>טו(לט)</span><span class='lvl_1 first'><span class='lvl_2'><span class='lvl_3'>וְהָיָ֣ה לָכֶם֘</span> לְצִיצִת֒</span>​<span class='lvl_2'><span class='lvl_3'>וּרְאִיתֶ֣ם אֹת֗וֹ</span>​<span class='lvl_3'>וּזְכַרְתֶּם֙</span> אֶת־כָּל־מִצְו֣‍ֹת יְהוָ֔ה</span>​<span class='lvl_2'>וַֽעֲשִׂיתֶ֖ם</span> אֹתָ֑ם</span>​<span class='lvl_1'><span class='lvl_2'><span class='lvl_3'><span class='lvl_4'>וְלֹֽא־תָת֜וּרוּ</span> אַֽחֲרֵ֤י לְבַבְכֶם֙</span> וְאַֽחֲרֵ֣י עֵֽינֵיכֶ֔ם</span>​<span class='lvl_2'>אֲשֶׁר־אַתֶּ֥ם זֹנִ֖ים</span> אַֽחֲרֵיהֶֽם׃</span>
</span>
<span class='posuk'>
<span class='chapverse'>טו(מ)</span><span class='lvl_1 first'><span class='lvl_2'>לְמַ֣עַן תִּזְכְּר֔וּ</span>​<span class='lvl_2'>וַֽעֲשִׂיתֶ֖ם</span> אֶת־כָּל־מִצְו‍ֹתָ֑י</span>​<span class='lvl_1'><span class='lvl_2'>וִֽהְיִיתֶ֥ם קְדֹשִׁ֖ים</span> לֵֽאלֹהֵיכֶֽם׃</span>
</span>
<span class='posuk'>
<span class='chapverse'>טו(מא)</span><span class='lvl_1 first'><span class='lvl_2'><span class='lvl_3'><span class='lvl_4'>אֲנִ֞י</span> יְהוָ֣ה אֱלֹֽהֵיכֶ֗ם</span>​<span class='lvl_3'>אֲשֶׁ֨ר הוֹצֵ֤אתִי אֶתְכֶם֙</span> מֵאֶ֣רֶץ מִצְרַ֔יִם</span>​<span class='lvl_2'>לִֽהְי֥וֹת לָכֶ֖ם</span> לֵֽאלֹהִ֑ים</span>​<span class='lvl_1'><span class='lvl_2'>אֲנִ֖י</span> יְהוָ֥ה אֱלֹֽהֵיכֶֽם׃</span>        פ<br/>
</span>
</div>
</div>
</body>
</html>