
<!DOCTYPE HTML PUBLIC "-//W3C//DTD HTML 4.01 Transitional//EN">
<HTML LANG=HE DIR=RTL>
<HEAD>
<META HTTP-EQUIV="Content-Type" CONTENT="text/html; CHARSET=utf-8">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="includes\c.css" TYPE="text/css">
<title>Vayigash</title>
</head>
<body>
<div class='sefer'>
<h2 class='ivr'>בראשית</h2>
<h3 class='ivr'>Parshas Vayigash</h3>
<div class='noshira'>
<span class='posuk'>
<span class='chapverse'>מד(יח)</span><span class='lvl_1 first'><span class='lvl_2'><span class='lvl_3'><span class='lvl_4'>וַיִּגַּ֨שׁ אֵלָ֜יו</span> יְהוּדָ֗ה</span>​<span class='lvl_3'>וַיֹּאמֶר֘</span> בִּ֣י אֲדֹנִי֒</span>​<span class='lvl_2'><span class='lvl_3'>יְדַבֶּר־נָ֨א עַבְדְּךָ֤ דָבָר֙</span> בְּאָזְנֵ֣י אֲדֹנִ֔י</span>​<span class='lvl_2'>וְאַל־יִ֥חַר אַפְּךָ֖</span> בְּעַבְדֶּ֑ךָ</span>​<span class='lvl_1'><span class='lvl_2'>כִּ֥י כָמ֖וֹךָ</span> כְּפַרְעֹֽה׃</span>
</span>
<span class='posuk'>
<span class='chapverse'>מד(יט)</span><span class='lvl_1 first'><span class='lvl_2'>אֲדֹנִ֣י שָׁאַ֔ל</span>​<span class='lvl_2'>אֶת־עֲבָדָ֖יו</span> לֵאמֹ֑ר</span>​<span class='lvl_1'><span class='lvl_2'>הֲיֵשׁ־לָכֶ֥ם אָ֖ב</span> אוֹ־אָֽח׃</span>
</span>
<span class='posuk'>
<span class='chapverse'>מד(כ)</span><span class='lvl_1 first'><span class='lvl_2'><span class='lvl_3'>וַנֹּ֨אמֶר֙</span> אֶל־אֲדֹנִ֔י</span>​<span class='lvl_2'><span class='lvl_3'>יֶשׁ־לָ֨נוּ֙</span> אָ֣ב זָקֵ֔ן</span>​<span class='lvl_2'>וְיֶ֥לֶד זְקֻנִ֖ים</span> קָטָ֑ן</span>​<span class='lvl_1'><span class='lvl_2'>וְאָחִ֣יו מֵ֔ת</span>​<span class='lvl_2'><span class='lvl_3'>וַיִּוָּתֵ֨ר ה֧וּא לְבַדּ֛וֹ</span> לְאִמּ֖וֹ</span> וְאָבִ֥יו אֲהֵבֽוֹ׃</span>
</span>
<span class='posuk'>
<span class='chapverse'>מד(כא)</span><span class='lvl_1 first'><span class='lvl_2'><span class='lvl_3'>וַתֹּ֨אמֶר֙</span> אֶל־עֲבָדֶ֔יךָ</span>​<span class='lvl_2'>הֽוֹרִדֻ֖הוּ</span> אֵלָ֑י</span>​<span class='lvl_1'><span class='lvl_2'>וְאָשִׂ֥ימָה עֵינִ֖י</span> עָלָֽיו׃</span>
</span>
<span class='posuk'>
<span class='chapverse'>מד(כב)</span><span class='lvl_1 first'><span class='lvl_2'><span class='lvl_3'>וַנֹּ֨אמֶר֙</span> אֶל־אֲדֹנִ֔י</span>​<span class='lvl_2'>לֹֽא־יוּכַ֥ל הַנַּ֖עַר</span> לַֽעֲזֹ֣ב אֶת־אָבִ֑יו</span>​<span class='lvl_1'><span class='lvl_2'>וְעָזַ֥ב אֶת־אָבִ֖יו</span> וָמֵֽת׃</span>
</span>
<span class='posuk'>
<span class='chapverse'>מד(כג)</span><span class='lvl_1 first'><span class='lvl_2'><span class='lvl_3'>וַתֹּ֨אמֶר֙</span> אֶל־עֲבָדֶ֔יךָ</span>​<span class='lvl_2'><span class='lvl_3'>אִם־לֹ֥א יֵרֵ֛ד</span> אֲחִיכֶ֥ם הַקָּטֹ֖ן</span> אִתְּכֶ֑ם</span>​<span class='lvl_1'><span class='lvl_2'>לֹ֥א תֹֽסִפ֖וּן</span> לִרְא֥וֹת פָּנָֽי׃</span>
</span>
<span class='posuk'>
<span class='chapverse'>מד(כד)</span><span class='lvl_1 first'><span class='lvl_2'><span class='lvl_3'>וַֽיְהִי֙</span> כִּ֣י עָלִ֔ינוּ</span>​<span class='lvl_2'>אֶֽל־עַבְדְּךָ֖</span> אָבִ֑י</span>​<span class='lvl_1'><span class='lvl_2'>וַנַּ֨גֶּד־ל֔וֹ</span>​<span class='lvl_2'>אֵ֖ת</span> דִּבְרֵ֥י אֲדֹנִֽי׃</span>
</span>
<span class='posuk'>
<span class='chapverse'>מד(כה)</span><span class='lvl_1 first'><span class='lvl_2'>וַיֹּ֖אמֶר</span> אָבִ֑ינוּ</span>​<span class='lvl_1'><span class='lvl_2'>שֻׁ֖בוּ</span> שִׁבְרוּ־לָ֥נוּ מְעַט־אֹֽכֶל׃</span>
</span>
<span class='posuk'>
<span class='chapverse'>מד(כו)</span><span class='lvl_1 first'><span class='lvl_2'>וַנֹּ֕אמֶר</span>​<span class='lvl_2'>לֹ֥א נוּכַ֖ל</span> לָרֶ֑דֶת</span>​<span class='lvl_1'><span class='lvl_2'><span class='lvl_3'>אִם־יֵשׁ֩ אָחִ֨ינוּ הַקָּטֹ֤ן אִתָּ֨נוּ֙</span> וְיָרַ֔דְנוּ</span>​<span class='lvl_2'><span class='lvl_3'>כִּי־לֹ֣א נוּכַ֗ל</span>​<span class='lvl_3'>לִרְאוֹת֙</span> פְּנֵ֣י הָאִ֔ישׁ</span>​<span class='lvl_2'>וְאָחִ֥ינוּ הַקָּטֹ֖ן</span> אֵינֶ֥נּוּ אִתָּֽנוּ׃</span>
</span>
<span class='posuk'>
<span class='chapverse'>מד(כז)</span><span class='lvl_1 first'><span class='lvl_2'><span class='lvl_3'>וַיֹּ֛אמֶר</span> עַבְדְּךָ֥ אָבִ֖י</span> אֵלֵ֑ינוּ</span>​<span class='lvl_1'><span class='lvl_2'>אַתֶּ֣ם יְדַעְתֶּ֔ם</span>​<span class='lvl_2'>כִּ֥י שְׁנַ֖יִם</span> יָֽלְדָה־לִּ֥י אִשְׁתִּֽי׃</span>
</span>
<span class='posuk'>
<span class='chapverse'>מד(כח)</span><span class='lvl_1 first'><span class='lvl_2'><span class='lvl_3'>וַיֵּצֵ֤א הָֽאֶחָד֙</span> מֵֽאִתִּ֔י</span>​<span class='lvl_2'>וָֽאֹמַ֕ר</span>​<span class='lvl_2'>אַ֖ךְ</span> טָרֹ֣ף טֹרָ֑ף</span>​<span class='lvl_1'><span class='lvl_2'>וְלֹ֥א רְאִיתִ֖יו</span> עַד־הֵֽנָּה׃</span>
</span>
<span class='posuk'>
<span class='chapverse'>מד(כט)</span><span class='lvl_1 first'><span class='lvl_2'><span class='lvl_3'>וּלְקַחְתֶּ֧ם גַּם־אֶת־זֶ֛ה</span> מֵעִ֥ם פָּנַ֖י</span> וְקָרָ֣הוּ אָס֑וֹן</span>​<span class='lvl_1'><span class='lvl_2'><span class='lvl_3'>וְהֽוֹרַדְתֶּ֧ם אֶת־שֵֽׂיבָתִ֛י</span> בְּרָעָ֖ה</span> שְׁאֹֽלָה׃</span>
</span>
<span class='posuk'>
<span class='chapverse'>מד(ל)</span><span class='lvl_1 first'><span class='lvl_2'><span class='lvl_3'>וְעַתָּ֗ה</span>​<span class='lvl_3'>כְּבֹאִי֙</span> אֶל־עַבְדְּךָ֣ אָבִ֔י</span>​<span class='lvl_2'>וְהַנַּ֖עַר</span> אֵינֶנּ֣וּ אִתָּ֑נוּ</span>​<span class='lvl_1'><span class='lvl_2'>וְנַפְשׁ֖וֹ</span> קְשׁוּרָ֥ה בְנַפְשֽׁוֹ׃</span>
</span>
<span class='posuk'>
<span class='chapverse'>מד(לא)</span><span class='lvl_1 first'><span class='lvl_2'><span class='lvl_3'>וְהָיָ֗ה</span>​<span class='lvl_3'>כִּרְאוֹת֛וֹ</span> כִּי־אֵ֥ין הַנַּ֖עַר</span> וָמֵ֑ת</span>​<span class='lvl_1'><span class='lvl_2'><span class='lvl_3'><span class='lvl_4'>וְהוֹרִ֨ידוּ עֲבָדֶ֜יךָ</span> אֶת־שֵׂיבַ֨ת עַבְדְּךָ֥ אָבִ֛ינוּ</span> בְּיָג֖וֹן</span> שְׁאֹֽלָה׃</span>
</span>
<span class='posuk'>
<span class='chapverse'>מד(לב)</span><span class='lvl_1 first'><span class='lvl_2'><span class='lvl_3'>כִּ֤י עַבְדְּךָ֙</span> עָרַ֣ב אֶת־הַנַּ֔עַר</span>​<span class='lvl_2'>מֵעִ֥ם אָבִ֖י</span> לֵאמֹ֑ר</span>​<span class='lvl_1'><span class='lvl_2'><span class='lvl_3'>אִם־לֹ֤א אֲבִיאֶ֨נּוּ֙</span> אֵלֶ֔יךָ</span>​<span class='lvl_2'>וְחָטָ֥אתִי לְאָבִ֖י</span> כָּל־הַיָּמִֽים׃</span>
</span>
<span class='posuk'>
<span class='chapverse'>מד(לג)</span><span class='lvl_1 first'><span class='lvl_2'><span class='lvl_3'>וְעַתָּ֗ה</span>​<span class='lvl_3'>יֵֽשֶׁב־נָ֤א עַבְדְּךָ֙</span> תַּ֣חַת הַנַּ֔עַר</span>​<span class='lvl_2'>עֶ֖בֶד</span> לַֽאדֹנִ֑י</span>​<span class='lvl_1'><span class='lvl_2'>וְהַנַּ֖עַר</span> יַ֥עַל עִם־אֶחָֽיו׃</span>
</span>
<span class='posuk'>
<span class='chapverse'>מד(לד)</span><span class='lvl_1 first'><span class='lvl_2'><span class='lvl_3'>כִּי־אֵיךְ֙</span> אֶֽעֱלֶ֣ה אֶל־אָבִ֔י</span>​<span class='lvl_2'>וְהַנַּ֖עַר</span> אֵינֶנּ֣וּ אִתִּ֑י</span>​<span class='lvl_1'><span class='lvl_2'><span class='lvl_3'>פֶּ֚ן</span> אֶרְאֶ֣ה בָרָ֔ע</span>​<span class='lvl_2'>אֲשֶׁ֥ר יִמְצָ֖א</span> אֶת־אָבִֽי׃</span>
</span>
<span class='posuk'>
<span class='chapverse'>מה(א)</span><span class='lvl_1 first'><span class='lvl_2'><span class='lvl_3'><span class='lvl_4'>וְלֹֽא־יָכֹ֨ל יוֹסֵ֜ף</span> לְהִתְאַפֵּ֗ק</span>​<span class='lvl_3'>לְכֹ֤ל הַנִּצָּבִים֙</span> עָלָ֔יו</span>​<span class='lvl_2'>וַיִּקְרָ֕א</span>​<span class='lvl_2'>הוֹצִ֥יאוּ כָל־אִ֖ישׁ</span> מֵֽעָלָ֑י</span>​<span class='lvl_1'><span class='lvl_2'><span class='lvl_3'>וְלֹא־עָ֤מַד אִישׁ֙</span> אִתּ֔וֹ</span>​<span class='lvl_2'>בְּהִתְוַדַּ֥ע יוֹסֵ֖ף</span> אֶל־אֶחָֽיו׃</span>
</span>
<span class='posuk'>
<span class='chapverse'>מה(ב)</span><span class='lvl_1 first'><span class='lvl_2'>וַיִּתֵּ֥ן אֶת־קֹל֖וֹ</span> בִּבְכִ֑י</span>​<span class='lvl_1'><span class='lvl_2'>וַיִּשְׁמְע֣וּ מִצְרַ֔יִם</span>​<span class='lvl_2'>וַיִּשְׁמַ֖ע</span> בֵּ֥ית פַּרְעֹֽה׃</span>
</span>
<span class='posuk'>
<span class='chapverse'>מה(ג)</span><span class='lvl_1 first'><span class='lvl_2'><span class='lvl_3'>וַיֹּ֨אמֶר יוֹסֵ֤ף אֶל־אֶחָיו֙</span> אֲנִ֣י יוֹסֵ֔ף</span>​<span class='lvl_2'>הַע֥וֹד אָבִ֖י</span> חָ֑י</span>​<span class='lvl_1'><span class='lvl_2'><span class='lvl_3'>וְלֹֽא־יָכְל֤וּ אֶחָיו֙</span> לַֽעֲנ֣וֹת אֹת֔וֹ</span>​<span class='lvl_2'>כִּ֥י נִבְהֲל֖וּ</span> מִפָּנָֽיו׃</span>
</span>
<span class='posuk'>
<span class='chapverse'>מה(ד)</span><span class='lvl_1 first'><span class='lvl_2'><span class='lvl_3'>וַיֹּ֨אמֶר יוֹסֵ֧ף אֶל־אֶחָ֛יו</span> גְּשׁוּ־נָ֥א אֵלַ֖י</span> וַיִּגָּ֑שׁוּ</span>​<span class='lvl_1'><span class='lvl_2'><span class='lvl_3'>וַיֹּ֗אמֶר</span>​<span class='lvl_3'>אֲנִי֙</span> יוֹסֵ֣ף אֲחִיכֶ֔ם</span>​<span class='lvl_2'>אֲשֶׁר־מְכַרְתֶּ֥ם אֹתִ֖י</span> מִצְרָֽיְמָה׃</span>
</span>
<span class='posuk'>
<span class='chapverse'>מה(ה)</span><span class='lvl_1 first'><span class='lvl_2'><span class='lvl_3'>וְעַתָּ֣ה ׀ אַל־תֵּעָ֣צְב֗וּ</span>​<span class='lvl_3'>וְאַל־יִ֨חַר֙</span> בְּעֵ֣ינֵיכֶ֔ם</span>​<span class='lvl_2'>כִּֽי־מְכַרְתֶּ֥ם אֹתִ֖י</span> הֵ֑נָּה</span>​<span class='lvl_1'><span class='lvl_2'>כִּ֣י לְמִֽחְיָ֔ה</span>​<span class='lvl_2'>שְׁלָחַ֥נִי אֱלֹהִ֖ים</span> לִפְנֵיכֶֽם׃</span>
</span>
<span class='posuk'>
<span class='chapverse'>מה(ו)</span><span class='lvl_1 first'><span class='lvl_2'><span class='lvl_3'>כִּי־זֶ֛ה</span> שְׁנָתַ֥יִם הָֽרָעָ֖ב</span> בְּקֶ֣רֶב הָאָ֑רֶץ</span>​<span class='lvl_1'><span class='lvl_2'><span class='lvl_3'>וְעוֹד֙</span> חָמֵ֣שׁ שָׁנִ֔ים</span>​<span class='lvl_2'>אֲשֶׁ֥ר אֵין־חָרִ֖ישׁ</span> וְקָצִֽיר׃</span>
</span>
<span class='posuk'>
<span class='chapverse'>מה(ז)</span><span class='lvl_1 first'><span class='lvl_2'><span class='lvl_3'>וַיִּשְׁלָחֵ֤נִי אֱלֹהִים֙</span> לִפְנֵיכֶ֔ם</span>​<span class='lvl_2'><span class='lvl_3'>לָשׂ֥וּם לָכֶ֛ם</span> שְׁאֵרִ֖ית</span> בָּאָ֑רֶץ</span>​<span class='lvl_1'><span class='lvl_2'>וּלְהַֽחֲי֣וֹת לָכֶ֔ם</span>​<span class='lvl_2'>לִפְלֵיטָ֖ה</span> גְּדֹלָֽה׃</span>
</span>
<span class='posuk'>
<span class='chapverse'>מה(ח)</span><span class='lvl_1 first'><span class='lvl_2'><span class='lvl_3'>וְעַתָּ֗ה</span>​<span class='lvl_3'><span class='lvl_4'>לֹֽא־אַתֶּ֞ם</span> שְׁלַחְתֶּ֤ם אֹתִי֙</span> הֵ֔נָּה</span>​<span class='lvl_2'>כִּ֖י</span> הָֽאֱלֹהִ֑ים</span>​<span class='lvl_1'><span class='lvl_2'><span class='lvl_3'><span class='lvl_4'>וַיְשִׂימֵ֨נִֽי לְאָ֜ב</span> לְפַרְעֹ֗ה</span>​<span class='lvl_3'>וּלְאָדוֹן֙</span> לְכָל־בֵּית֔וֹ</span>​<span class='lvl_2'>וּמֹשֵׁ֖ל</span> בְּכָל־אֶ֥רֶץ מִצְרָֽיִם׃</span>
</span>
<span class='posuk'>
<span class='chapverse'>מה(ט)</span><span class='lvl_1 first'><span class='lvl_2'><span class='lvl_3'>מַֽהֲרוּ֘</span> וַֽעֲל֣וּ אֶל־אָבִי֒</span>​<span class='lvl_2'><span class='lvl_3'>וַֽאֲמַרְתֶּ֣ם אֵלָ֗יו</span>​<span class='lvl_3'>כֹּ֤ה אָמַר֙</span> בִּנְךָ֣ יוֹסֵ֔ף</span>​<span class='lvl_2'><span class='lvl_3'>שָׂמַ֧נִי אֱלֹהִ֛ים</span> לְאָד֖וֹן</span> לְכָל־מִצְרָ֑יִם</span>​<span class='lvl_1'><span class='lvl_2'>רְדָ֥ה אֵלַ֖י</span> אַֽל־תַּעֲמֹֽד׃</span>
</span>
<span class='posuk'>
<span class='chapverse'>מה(י)</span><span class='lvl_1 first'><span class='lvl_2'><span class='lvl_3'>וְיָֽשַׁבְתָּ֣ בְאֶֽרֶץ־גֹּ֗שֶׁן</span>​<span class='lvl_3'>וְהָיִ֤יתָ קָרוֹב֙</span> אֵלַ֔י</span>​<span class='lvl_2'>אַתָּ֕ה</span>​<span class='lvl_2'>וּבָנֶ֖יךָ</span> וּבְנֵ֣י בָנֶ֑יךָ</span>​<span class='lvl_1'><span class='lvl_2'>וְצֹֽאנְךָ֥ וּבְקָֽרְךָ֖</span> וְכָל־אֲשֶׁר־לָֽךְ׃</span>
</span>
<span class='posuk'>
<span class='chapverse'>מה(יא)</span><span class='lvl_1 first'><span class='lvl_2'><span class='lvl_3'>וְכִלְכַּלְתִּ֤י אֹֽתְךָ֙</span> שָׁ֔ם</span>​<span class='lvl_2'><span class='lvl_3'>כִּי־ע֛וֹד</span> חָמֵ֥שׁ שָׁנִ֖ים</span> רָעָ֑ב</span>​<span class='lvl_1'><span class='lvl_2'><span class='lvl_3'>פֶּן־תִּוָּרֵ֛שׁ</span> אַתָּ֥ה וּבֵֽיתְךָ֖</span> וְכָל־אֲשֶׁר־לָֽךְ׃</span>
</span>
<span class='posuk'>
<span class='chapverse'>מה(יב)</span><span class='lvl_1 first'><span class='lvl_2'><span class='lvl_3'>וְהִנֵּ֤ה עֵֽינֵיכֶם֙</span> רֹא֔וֹת</span>​<span class='lvl_2'>וְעֵינֵ֖י</span> אָחִ֣י בִנְיָמִ֑ין</span>​<span class='lvl_1'><span class='lvl_2'>כִּי־פִ֖י</span> הַֽמְדַבֵּ֥ר אֲלֵיכֶֽם׃</span>
</span>
<span class='posuk'>
<span class='chapverse'>מה(יג)</span><span class='lvl_1 first'><span class='lvl_2'><span class='lvl_3'>וְהִגַּדְתֶּ֣ם לְאָבִ֗י</span>​<span class='lvl_3'>אֶת־כָּל־כְּבוֹדִי֙</span> בְּמִצְרַ֔יִם</span>​<span class='lvl_2'>וְאֵ֖ת</span> כָּל־אֲשֶׁ֣ר רְאִיתֶ֑ם</span>​<span class='lvl_1'><span class='lvl_2'><span class='lvl_3'>וּמִֽהַרְתֶּ֛ם</span> וְהֽוֹרַדְתֶּ֥ם אֶת־אָבִ֖י</span> הֵֽנָּה׃</span>
</span>
<span class='posuk'>
<span class='chapverse'>מה(יד)</span><span class='lvl_1 first'><span class='lvl_2'><span class='lvl_3'>וַיִּפֹּ֛ל</span> עַל־צַוְּארֵ֥י בִנְיָֽמִן־אָחִ֖יו</span> וַיֵּ֑בְךְּ</span>​<span class='lvl_1'><span class='lvl_2'>וּבִ֨נְיָמִ֔ן</span>​<span class='lvl_2'>בָּכָ֖ה</span> עַל־צַוָּארָֽיו׃</span>
</span>
<span class='posuk'>
<span class='chapverse'>מה(טו)</span><span class='lvl_1 first'><span class='lvl_2'>וַיְנַשֵּׁ֥ק לְכָל־אֶחָ֖יו</span> וַיֵּ֣בְךְּ עֲלֵהֶ֑ם</span>​<span class='lvl_1'><span class='lvl_2'>וְאַ֣חֲרֵי כֵ֔ן</span>​<span class='lvl_2'>דִּבְּר֥וּ אֶחָ֖יו</span> אִתּֽוֹ׃</span>
</span>
<span class='posuk'>
<span class='chapverse'>מה(טז)</span><span class='lvl_1 first'><span class='lvl_2'><span class='lvl_3'>וְהַקֹּ֣ל נִשְׁמַ֗ע</span>​<span class='lvl_3'>בֵּ֤ית פַּרְעֹה֙</span> לֵאמֹ֔ר</span>​<span class='lvl_2'>בָּ֖אוּ</span> אֲחֵ֣י יוֹסֵ֑ף</span>​<span class='lvl_1'><span class='lvl_2'><span class='lvl_3'>וַיִּיטַב֙</span> בְּעֵינֵ֣י פַרְעֹ֔ה</span>​<span class='lvl_2'>וּבְעֵינֵ֖י</span> עֲבָדָֽיו׃</span>
</span>
<span class='posuk'>
<span class='chapverse'>מה(יז)</span><span class='lvl_1 first'><span class='lvl_2'><span class='lvl_3'>וַיֹּ֤אמֶר פַּרְעֹה֙</span> אֶל־יוֹסֵ֔ף</span>​<span class='lvl_2'>אֱמֹ֥ר אֶל־אַחֶ֖יךָ</span> זֹ֣את עֲשׂ֑וּ</span>​<span class='lvl_1'><span class='lvl_2'><span class='lvl_3'>טַֽעֲנוּ֙</span> אֶת־בְּעִ֣ירְכֶ֔ם</span>​<span class='lvl_2'>וּלְכוּ־בֹ֖אוּ</span> אַ֥רְצָה כְּנָֽעַן׃</span>
</span>
<span class='posuk'>
<span class='chapverse'>מה(יח)</span><span class='lvl_1 first'><span class='lvl_2'><span class='lvl_3'>וּקְח֧וּ אֶת־אֲבִיכֶ֛ם</span> וְאֶת־בָּֽתֵּיכֶ֖ם</span> וּבֹ֣אוּ אֵלָ֑י</span>​<span class='lvl_1'><span class='lvl_2'><span class='lvl_3'>וְאֶתְּנָ֣ה לָכֶ֗ם</span>​<span class='lvl_3'>אֶת־טוּב֙</span> אֶ֣רֶץ מִצְרַ֔יִם</span>​<span class='lvl_2'>וְאִכְל֖וּ</span> אֶת־חֵ֥לֶב הָאָֽרֶץ׃</span>
</span>
<span class='posuk'>
<span class='chapverse'>מה(יט)</span><span class='lvl_1 first'><span class='lvl_2'>וְאַתָּ֥ה צֻוֵּ֖יתָה</span> זֹ֣את עֲשׂ֑וּ</span>​<span class='lvl_1'><span class='lvl_2'><span class='lvl_3'><span class='lvl_4'>קְחוּ־לָכֶם֩ מֵאֶ֨רֶץ מִצְרַ֜יִם</span> עֲגָל֗וֹת</span>​<span class='lvl_3'>לְטַפְּכֶם֙</span> וְלִנְשֵׁיכֶ֔ם</span>​<span class='lvl_2'>וּנְשָׂאתֶ֥ם אֶת־אֲבִיכֶ֖ם</span> וּבָאתֶֽם׃</span>
</span>
<span class='posuk'>
<span class='chapverse'>מה(כ)</span><span class='lvl_1 first'><span class='lvl_2'>וְעֵ֣ינְכֶ֔ם</span>​<span class='lvl_2'>אַל־תָּחֹ֖ס</span> עַל־כְּלֵיכֶ֑ם</span>​<span class='lvl_1'><span class='lvl_2'><span class='lvl_3'>כִּי־ט֛וּב</span> כָּל־אֶ֥רֶץ מִצְרַ֖יִם</span> לָכֶ֥ם הֽוּא׃</span>
</span>
<span class='posuk'>
<span class='chapverse'>מה(כא)</span><span class='lvl_1 first'><span class='lvl_2'><span class='lvl_3'>וַיַּֽעֲשׂוּ־כֵן֙</span> בְּנֵ֣י יִשְׂרָאֵ֔ל</span>​<span class='lvl_2'><span class='lvl_3'>וַיִּתֵּ֨ן לָהֶ֥ם יוֹסֵ֛ף</span> עֲגָל֖וֹת</span> עַל־פִּ֣י פַרְעֹ֑ה</span>​<span class='lvl_1'><span class='lvl_2'><span class='lvl_3'>וַיִּתֵּ֥ן לָהֶ֛ם</span> צֵדָ֖ה</span> לַדָּֽרֶךְ׃</span>
</span>
<span class='posuk'>
<span class='chapverse'>מה(כב)</span><span class='lvl_1 first'><span class='lvl_2'><span class='lvl_3'>לְכֻלָּ֥ם נָתַ֛ן</span> לָאִ֖ישׁ</span> חֲלִפ֣וֹת שְׂמָלֹ֑ת</span>​<span class='lvl_1'><span class='lvl_2'><span class='lvl_3'>וּלְבִנְיָמִ֤ן נָתַן֙</span> שְׁלֹ֣שׁ מֵא֣וֹת כֶּ֔סֶף</span>​<span class='lvl_2'>וְחָמֵ֖שׁ</span> חֲלִפֹ֥ת שְׂמָלֹֽת׃</span>
</span>
<span class='posuk'>
<span class='chapverse'>מה(כג)</span><span class='lvl_1 first'><span class='lvl_2'><span class='lvl_3'><span class='lvl_4'>וּלְאָבִ֞יו</span> שָׁלַ֤ח כְּזֹאת֙</span> עֲשָׂרָ֣ה חֲמֹרִ֔ים</span>​<span class='lvl_2'>נֹֽשְׂאִ֖ים</span> מִטּ֣וּב מִצְרָ֑יִם</span>​<span class='lvl_1'><span class='lvl_2'><span class='lvl_3'><span class='lvl_4'>וְעֶ֣שֶׂר אֲתֹנֹ֡ת</span>​<span class='lvl_4'>נֹֽ֠שְׂאֹת</span> בָּ֣ר וָלֶ֧חֶם וּמָז֛וֹן</span> לְאָבִ֖יו</span> לַדָּֽרֶךְ׃</span>
</span>
<span class='posuk'>
<span class='chapverse'>מה(כד)</span><span class='lvl_1 first'><span class='lvl_2'>וַיְשַׁלַּ֥ח אֶת־אֶחָ֖יו</span> וַיֵּלֵ֑כוּ</span>​<span class='lvl_1'><span class='lvl_2'>וַיֹּ֣אמֶר אֲלֵהֶ֔ם</span>​<span class='lvl_2'>אַֽל־תִּרְגְּז֖וּ</span> בַּדָּֽרֶךְ׃</span>
</span>
<span class='posuk'>
<span class='chapverse'>מה(כה)</span><span class='lvl_1 first'><span class='lvl_2'>וַֽיַּעֲל֖וּ</span> מִמִּצְרָ֑יִם</span>​<span class='lvl_1'><span class='lvl_2'><span class='lvl_3'>וַיָּבֹ֨אוּ֙</span> אֶ֣רֶץ כְּנַ֔עַן</span>​<span class='lvl_2'>אֶֽל־יַעֲקֹ֖ב</span> אֲבִיהֶֽם׃</span>
</span>
<span class='posuk'>
<span class='chapverse'>מה(כו)</span><span class='lvl_1 first'><span class='lvl_2'><span class='lvl_3'><span class='lvl_4'>וַיַּגִּ֨דוּ ל֜וֹ</span> לֵאמֹ֗ר</span>​<span class='lvl_3'>ע֚וֹד</span> יוֹסֵ֣ף חַ֔י</span>​<span class='lvl_2'>וְכִֽי־ה֥וּא מֹשֵׁ֖ל</span> בְּכָל־אֶ֣רֶץ מִצְרָ֑יִם</span>​<span class='lvl_1'><span class='lvl_2'>וַיָּ֣פָג לִבּ֔וֹ</span>​<span class='lvl_2'>כִּ֥י לֹֽא־הֶאֱמִ֖ין</span> לָהֶֽם׃</span>
</span>
<span class='posuk'>
<span class='chapverse'>מה(כז)</span><span class='lvl_1 first'><span class='lvl_2'><span class='lvl_3'>וַיְדַבְּר֣וּ אֵלָ֗יו</span>​<span class='lvl_3'>אֵ֣ת כָּל־דִּבְרֵ֤י יוֹסֵף֙</span> אֲשֶׁ֣ר דִּבֶּ֣ר אֲלֵהֶ֔ם</span>​<span class='lvl_2'><span class='lvl_3'>וַיַּרְא֙</span> אֶת־הָ֣עֲגָל֔וֹת</span>​<span class='lvl_2'>אֲשֶׁר־שָׁלַ֥ח יוֹסֵ֖ף</span> לָשֵׂ֣את אֹת֑וֹ</span>​<span class='lvl_1'><span class='lvl_2'>וַתְּחִ֕י</span>​<span class='lvl_2'>ר֖וּחַ</span> יַֽעֲקֹ֥ב אֲבִיהֶֽם׃</span>
</span>
<span class='posuk'>
<span class='chapverse'>מה(כח)</span><span class='lvl_1 first'><span class='lvl_2'><span class='lvl_3'>וַיֹּ֨אמֶר֙</span> יִשְׂרָאֵ֔ל</span>​<span class='lvl_2'><span class='lvl_3'>רַ֛ב</span> עוֹד־יוֹסֵ֥ף בְּנִ֖י</span> חָ֑י</span>​<span class='lvl_1'><span class='lvl_2'>אֵֽלְכָ֥ה וְאֶרְאֶ֖נּוּ</span> בְּטֶ֥רֶם אָמֽוּת׃</span>
</span>
<span class='posuk'>
<span class='chapverse'>מו(א)</span><span class='lvl_1 first'><span class='lvl_2'><span class='lvl_3'>וַיִּסַּ֤ע יִשְׂרָאֵל֙</span> וְכָל־אֲשֶׁר־ל֔וֹ</span>​<span class='lvl_2'>וַיָּבֹ֖א</span> בְּאֵ֣רָה שָּׁ֑בַע</span>​<span class='lvl_1'><span class='lvl_2'>וַיִּזְבַּ֣ח זְבָחִ֔ים</span>​<span class='lvl_2'>לֵֽאלֹהֵ֖י</span> אָבִ֥יו יִצְחָֽק׃</span>
</span>
<span class='posuk'>
<span class='chapverse'>מו(ב)</span><span class='lvl_1 first'><span class='lvl_2'><span class='lvl_3'>וַיֹּ֨אמֶר אֱלֹהִ֤ים ׀ לְיִשְׂרָאֵל֙</span> בְּמַרְאֹ֣ת הַלַּ֔יְלָה</span>​<span class='lvl_2'>וַיֹּ֖אמֶר</span> יַֽעֲקֹ֣ב ׀ יַֽעֲקֹ֑ב</span>​<span class='lvl_1'><span class='lvl_2'>וַיֹּ֖אמֶר</span> הִנֵּֽנִי׃</span>
</span>
<span class='posuk'>
<span class='chapverse'>מו(ג)</span><span class='lvl_1 first'><span class='lvl_2'>וַיֹּ֕אמֶר</span>​<span class='lvl_2'>אָֽנֹכִ֥י הָאֵ֖ל</span> אֱלֹהֵ֣י אָבִ֑יךָ</span>​<span class='lvl_1'><span class='lvl_2'><span class='lvl_3'>אַל־תִּירָא֙</span> מֵֽרְדָ֣ה מִצְרַ֔יְמָה</span>​<span class='lvl_2'>כִּֽי־לְג֥וֹי גָּד֖וֹל</span> אֲשִֽׂימְךָ֥ שָֽׁם׃</span>
</span>
<span class='posuk'>
<span class='chapverse'>מו(ד)</span><span class='lvl_1 first'><span class='lvl_2'><span class='lvl_3'>אָֽנֹכִ֗י</span>​<span class='lvl_3'>אֵרֵ֤ד עִמְּךָ֙</span> מִצְרַ֔יְמָה</span>​<span class='lvl_2'>וְאָֽנֹכִ֖י</span> אַֽעַלְךָ֣ גַם־עָלֹ֑ה</span>​<span class='lvl_1'><span class='lvl_2'>וְיוֹסֵ֕ף</span>​<span class='lvl_2'>יָשִׁ֥ית יָד֖וֹ</span> עַל־עֵינֶֽיךָ׃</span>
</span>
<span class='posuk'>
<span class='chapverse'>מו(ה)</span><span class='lvl_1 first'><span class='lvl_2'>וַיָּ֥קָם יַֽעֲקֹ֖ב</span> מִבְּאֵ֣ר שָׁ֑בַע</span>​<span class='lvl_1'><span class='lvl_2'><span class='lvl_3'><span class='lvl_4'>וַיִּשְׂא֨וּ בְנֵֽי־יִשְׂרָאֵ֜ל</span> אֶת־יַֽעֲקֹ֣ב אֲבִיהֶ֗ם</span>​<span class='lvl_3'>וְאֶת־טַפָּם֙</span> וְאֶת־נְשֵׁיהֶ֔ם</span>​<span class='lvl_2'>בָּֽעֲגָל֕וֹת</span>​<span class='lvl_2'>אֲשֶׁר־שָׁלַ֥ח פַּרְעֹ֖ה</span> לָשֵׂ֥את אֹתֽוֹ׃</span>
</span>
<span class='posuk'>
<span class='chapverse'>מו(ו)</span><span class='lvl_1 first'><span class='lvl_2'><span class='lvl_3'>וַיִּקְח֣וּ אֶת־מִקְנֵיהֶ֗ם</span>​<span class='lvl_3'>וְאֶת־רְכוּשָׁם֙</span>​<span class='lvl_3'>אֲשֶׁ֤ר רָֽכְשׁוּ֙</span> בְּאֶ֣רֶץ כְּנַ֔עַן</span>​<span class='lvl_2'>וַיָּבֹ֖אוּ</span> מִצְרָ֑יְמָה</span>​<span class='lvl_1'><span class='lvl_2'>יַֽעֲקֹ֖ב</span> וְכָל־זַרְע֥וֹ אִתּֽוֹ׃</span>
</span>
<span class='posuk'>
<span class='chapverse'>מו(ז)</span><span class='lvl_1 first'><span class='lvl_2'><span class='lvl_3'><span class='lvl_4'>בָּנָ֞יו</span> וּבְנֵ֤י בָנָיו֙</span> אִתּ֔וֹ</span>​<span class='lvl_2'><span class='lvl_3'>בְּנֹתָ֛יו</span> וּבְנ֥וֹת בָּנָ֖יו</span> וְכָל־זַרְע֑וֹ</span>​<span class='lvl_1'><span class='lvl_2'>הֵבִ֥יא אִתּ֖וֹ</span> מִצְרָֽיְמָה׃</span>        ס       
</span>
<span class='posuk'>
<span class='chapverse'>מו(ח)</span><span class='lvl_1 first'><span class='lvl_2'><span class='lvl_3'>וְאֵ֨לֶּה שְׁמ֧וֹת בְּנֵֽי־יִשְׂרָאֵ֛ל</span> הַבָּאִ֥ים מִצְרַ֖יְמָה</span> יַֽעֲקֹ֣ב וּבָנָ֑יו</span>​<span class='lvl_1'><span class='lvl_2'>בְּכֹ֥ר יַֽעֲקֹ֖ב</span> רְאוּבֵֽן׃</span>
</span>
<span class='posuk'>
<span class='chapverse'>מו(ט)</span><span class='lvl_1 first'><span class='lvl_2'>וּבְנֵ֖י</span> רְאוּבֵ֑ן</span>​<span class='lvl_1'><span class='lvl_2'>חֲנ֥וֹךְ וּפַלּ֖וּא</span> וְחֶצְרֹ֥ן וְכַרְמִֽי׃</span>
</span>
<span class='posuk'>
<span class='chapverse'>מו(י)</span><span class='lvl_1 first'><span class='lvl_2'><span class='lvl_3'>וּבְנֵ֣י שִׁמְע֗וֹן</span>​<span class='lvl_3'>יְמוּאֵ֧ל וְיָמִ֛ין</span> וְאֹ֖הַד</span> וְיָכִ֣ין וְצֹ֑חַר</span>​<span class='lvl_1'><span class='lvl_2'>וְשָׁא֖וּל</span> בֶּן־הַֽכְּנַעֲנִֽית׃</span>
</span>
<span class='posuk'>
<span class='chapverse'>מו(יא)</span><span class='lvl_1 first'><span class='lvl_2'>וּבְנֵ֖י</span> לֵוִ֑י</span>​<span class='lvl_1'><span class='lvl_2'>גֵּֽרְשׁ֕וֹן</span>​<span class='lvl_2'>קְהָ֖ת</span> וּמְרָרִֽי׃</span>
</span>
<span class='posuk'>
<span class='chapverse'>מו(יב)</span><span class='lvl_1 first'><span class='lvl_2'><span class='lvl_3'>וּבְנֵ֣י יְהוּדָ֗ה</span>​<span class='lvl_3'>עֵ֧ר וְאוֹנָ֛ן</span> וְשֵׁלָ֖ה</span> וָפֶ֣רֶץ וָזָ֑רַח</span>​<span class='lvl_1'><span class='lvl_2'><span class='lvl_3'>וַיָּ֨מָת עֵ֤ר וְאוֹנָן֙</span> בְּאֶ֣רֶץ כְּנַ֔עַן</span>​<span class='lvl_2'>וַיִּֽהְי֥וּ בְנֵי־פֶ֖רֶץ</span> חֶצְרֹ֥ן וְחָמֽוּל׃</span>
</span>
<span class='posuk'>
<span class='chapverse'>מו(יג)</span><span class='lvl_1 first'><span class='lvl_2'>וּבְנֵ֖י</span> יִשָּׂשכָ֑ר</span>​<span class='lvl_1'><span class='lvl_2'>תּוֹלָ֥ע וּפֻוָ֖ה</span> וְי֥וֹב וְשִׁמְרֹֽן׃</span>
</span>
<span class='posuk'>
<span class='chapverse'>מו(יד)</span><span class='lvl_1 first'><span class='lvl_2'>וּבְנֵ֖י</span> זְבֻל֑וּן</span>​<span class='lvl_1'><span class='lvl_2'>סֶ֥רֶד וְאֵל֖וֹן</span> וְיַחְלְאֵֽל׃</span>
</span>
<span class='posuk'>
<span class='chapverse'>מו(טו)</span><span class='lvl_1 first'><span class='lvl_2'><span class='lvl_3'>אֵ֣לֶּה ׀ בְּנֵ֣י לֵאָ֗ה</span>​<span class='lvl_3'>אֲשֶׁ֨ר יָֽלְדָ֤ה לְיַֽעֲקֹב֙</span> בְּפַדַּ֣ן אֲרָ֔ם</span>​<span class='lvl_2'>וְאֵ֖ת</span> דִּינָ֣ה בִתּ֑וֹ</span>​<span class='lvl_1'><span class='lvl_2'><span class='lvl_3'>כָּל־נֶ֧פֶשׁ בָּנָ֛יו</span> וּבְנוֹתָ֖יו</span> שְׁלֹשִׁ֥ים וְשָׁלֹֽשׁ׃</span>
</span>
<span class='posuk'>
<span class='chapverse'>מו(טז)</span><span class='lvl_1 first'><span class='lvl_2'>וּבְנֵ֣י גָ֔ד</span>​<span class='lvl_2'>צִפְי֥וֹן וְחַגִּ֖י</span> שׁוּנִ֣י וְאֶצְבֹּ֑ן</span>​<span class='lvl_1'><span class='lvl_2'>עֵרִ֥י וַֽאֲרוֹדִ֖י</span> וְאַרְאֵלִֽי׃</span>
</span>
<span class='posuk'>
<span class='chapverse'>מו(יז)</span><span class='lvl_1 first'><span class='lvl_2'><span class='lvl_3'>וּבְנֵ֣י אָשֵׁ֗ר</span>​<span class='lvl_3'>יִמְנָ֧ה וְיִשְׁוָ֛ה</span> וְיִשְׁוִ֥י וּבְרִיעָ֖ה</span> וְשֶׂ֣רַח אֲחֹתָ֑ם</span>​<span class='lvl_1'><span class='lvl_2'>וּבְנֵ֣י בְרִיעָ֔ה</span>​<span class='lvl_2'>חֶ֖בֶר</span> וּמַלְכִּיאֵֽל׃</span>
</span>
<span class='posuk'>
<span class='chapverse'>מו(יח)</span><span class='lvl_1 first'><span class='lvl_2'><span class='lvl_3'>אֵ֚לֶּה</span> בְּנֵ֣י זִלְפָּ֔ה</span>​<span class='lvl_2'>אֲשֶׁר־נָתַ֥ן לָבָ֖ן</span> לְלֵאָ֣ה בִתּ֑וֹ</span>​<span class='lvl_1'><span class='lvl_2'><span class='lvl_3'>וַתֵּ֤לֶד אֶת־אֵ֨לֶּה֙</span> לְיַֽעֲקֹ֔ב</span>​<span class='lvl_2'>שֵׁ֥שׁ עֶשְׂרֵ֖ה</span> נָֽפֶשׁ׃</span>
</span>
<span class='posuk'>
<span class='chapverse'>מו(יט)</span><span class='lvl_1 first'><span class='lvl_2'><span class='lvl_3'>בְּנֵ֤י רָחֵל֙</span> אֵ֣שֶׁת יַֽעֲקֹ֔ב</span>​<span class='lvl_2'>יוֹסֵ֖ף</span> וּבִנְיָמִֽן׃</span>
</span>
<span class='posuk'>
<span class='chapverse'>מו(כ)</span><span class='lvl_1 first'><span class='lvl_2'><span class='lvl_3'>וַיִּוָּלֵ֣ד לְיוֹסֵף֘</span> בְּאֶ֣רֶץ מִצְרַיִם֒</span>​<span class='lvl_2'><span class='lvl_3'>אֲשֶׁ֤ר יָֽלְדָה־לּוֹ֙</span> אָֽסְנַ֔ת</span>​<span class='lvl_2'>בַּת־פּ֥וֹטִי פֶ֖רַע</span> כֹּהֵ֣ן אֹ֑ן</span>​<span class='lvl_1'><span class='lvl_2'>אֶת־מְנַשֶּׁ֖ה</span> וְאֶת־אֶפְרָֽיִם׃</span>
</span>
<span class='posuk'>
<span class='chapverse'>מו(כא)</span><span class='lvl_1 first'><span class='lvl_2'><span class='lvl_3'>וּבְנֵ֣י בִנְיָמִ֗ן</span>​<span class='lvl_3'>בֶּ֤לַע וָבֶ֨כֶר֙</span> וְאַשְׁבֵּ֔ל</span>​<span class='lvl_2'>גֵּרָ֥א וְנַֽעֲמָ֖ן</span> אֵחִ֣י וָרֹ֑אשׁ</span>​<span class='lvl_1'><span class='lvl_2'>מֻפִּ֥ים וְחֻפִּ֖ים</span> וָאָֽרְדְּ׃</span>
</span>
<span class='posuk'>
<span class='chapverse'>מו(כב)</span><span class='lvl_1 first'><span class='lvl_2'><span class='lvl_3'>אֵ֚לֶּה</span> בְּנֵ֣י רָחֵ֔ל</span>​<span class='lvl_2'>אֲשֶׁ֥ר יֻלַּ֖ד</span> לְיַֽעֲקֹ֑ב</span>​<span class='lvl_1'><span class='lvl_2'>כָּל־נֶ֖פֶשׁ</span> אַרְבָּעָ֥ה עָשָֽׂר׃</span>
</span>
<span class='posuk'>
<span class='chapverse'>מו(כג)</span><span class='lvl_1 first'><span class='lvl_2'>וּבְנֵי־דָ֖ן</span> חֻשִֽׁים׃</span>
</span>
<span class='posuk'>
<span class='chapverse'>מו(כד)</span><span class='lvl_1 first'><span class='lvl_2'>וּבְנֵ֖י</span> נַפְתָּלִ֑י</span>​<span class='lvl_1'><span class='lvl_2'>יַחְצְאֵ֥ל וְגוּנִ֖י</span> וְיֵ֥צֶר וְשִׁלֵּֽם׃</span>
</span>
<span class='posuk'>
<span class='chapverse'>מו(כה)</span><span class='lvl_1 first'><span class='lvl_2'><span class='lvl_3'>אֵ֚לֶּה</span> בְּנֵ֣י בִלְהָ֔ה</span>​<span class='lvl_2'>אֲשֶׁר־נָתַ֥ן לָבָ֖ן</span> לְרָחֵ֣ל בִּתּ֑וֹ</span>​<span class='lvl_1'><span class='lvl_2'><span class='lvl_3'>וַתֵּ֧לֶד אֶת־אֵ֛לֶּה</span> לְיַֽעֲקֹ֖ב</span> כָּל־נֶ֥פֶשׁ שִׁבְעָֽה׃</span>
</span>
<span class='posuk'>
<span class='chapverse'>מו(כו)</span><span class='lvl_1 first'><span class='lvl_2'><span class='lvl_3'><span class='lvl_4'>כָּל־הַ֠נֶּפֶשׁ</span> הַבָּאָ֨ה לְיַֽעֲקֹ֤ב מִצְרַ֨יְמָה֙</span> יֹֽצְאֵ֣י יְרֵכ֔וֹ</span>​<span class='lvl_2'>מִלְּבַ֖ד</span> נְשֵׁ֣י בְנֵֽי־יַעֲקֹ֑ב</span>​<span class='lvl_1'><span class='lvl_2'>כָּל־נֶ֖פֶשׁ</span> שִׁשִּׁ֥ים וָשֵֽׁשׁ׃</span>
</span>
<span class='posuk'>
<span class='chapverse'>מו(כז)</span><span class='lvl_1 first'><span class='lvl_2'><span class='lvl_3'>וּבְנֵ֥י יוֹסֵ֛ף</span> אֲשֶׁר־יֻלַּד־ל֥וֹ בְמִצְרַ֖יִם</span> נֶ֣פֶשׁ שְׁנָ֑יִם</span>​<span class='lvl_1'><span class='lvl_2'><span class='lvl_3'>כָּל־הַנֶּ֧פֶשׁ לְבֵֽית־יַעֲקֹ֛ב</span> הַבָּ֥אָה מִצְרַ֖יְמָה</span> שִׁבְעִֽים׃</span>        ס       
</span>
<span class='posuk'>
<span class='chapverse'>מו(כח)</span><span class='lvl_1 first'><span class='lvl_2'><span class='lvl_3'><span class='lvl_4'>וְאֶת־יְהוּדָ֞ה</span> שָׁלַ֤ח לְפָנָיו֙</span> אֶל־יוֹסֵ֔ף</span>​<span class='lvl_2'>לְהוֹרֹ֥ת לְפָנָ֖יו</span> גֹּ֑שְׁנָה</span>​<span class='lvl_1'><span class='lvl_2'>וַיָּבֹ֖אוּ</span> אַ֥רְצָה גֹּֽשֶׁן׃</span>
</span>
<span class='posuk'>
<span class='chapverse'>מו(כט)</span><span class='lvl_1 first'><span class='lvl_2'><span class='lvl_3'>וַיֶּאְסֹ֤ר יוֹסֵף֙</span> מֶרְכַּבְתּ֔וֹ</span>​<span class='lvl_2'><span class='lvl_3'>וַיַּ֛עַל</span> לִקְרַֽאת־יִשְׂרָאֵ֥ל אָבִ֖יו</span> גֹּ֑שְׁנָה</span>​<span class='lvl_1'><span class='lvl_2'><span class='lvl_3'>וַיֵּרָ֣א אֵלָ֗יו</span>​<span class='lvl_3'>וַיִּפֹּל֙</span> עַל־צַוָּארָ֔יו</span>​<span class='lvl_2'>וַיֵּ֥בְךְּ עַל־צַוָּארָ֖יו</span> עֽוֹד׃</span>
</span>
<span class='posuk'>
<span class='chapverse'>מו(ל)</span><span class='lvl_1 first'><span class='lvl_2'><span class='lvl_3'>וַיֹּ֧אמֶר יִשְׂרָאֵ֛ל</span> אֶל־יוֹסֵ֖ף</span> אָמ֣וּתָה הַפָּ֑עַם</span>​<span class='lvl_1'><span class='lvl_2'><span class='lvl_3'>אַֽחֲרֵי֙</span> רְאוֹתִ֣י אֶת־פָּנֶ֔יךָ</span>​<span class='lvl_2'>כִּ֥י עֽוֹדְךָ֖</span> חָֽי׃</span>
</span>
<span class='posuk'>
<span class='chapverse'>מו(לא)</span><span class='lvl_1 first'><span class='lvl_2'><span class='lvl_3'>וַיֹּ֨אמֶר יוֹסֵ֤ף אֶל־אֶחָיו֙</span> וְאֶל־בֵּ֣ית אָבִ֔יו</span>​<span class='lvl_2'>אֶֽעֱלֶ֖ה</span> וְאַגִּ֣ידָה לְפַרְעֹ֑ה</span>​<span class='lvl_1'><span class='lvl_2'>וְאֹֽמְרָ֣ה אֵלָ֔יו</span>​<span class='lvl_2'><span class='lvl_3'>אַחַ֧י וּבֵית־אָבִ֛י</span> אֲשֶׁ֥ר בְּאֶֽרֶץ־כְּנַ֖עַן</span> בָּ֥אוּ אֵלָֽי׃</span>
</span>
<span class='posuk'>
<span class='chapverse'>מו(לב)</span><span class='lvl_1 first'><span class='lvl_2'><span class='lvl_3'>וְהָֽאֲנָשִׁים֙</span> רֹ֣עֵי צֹ֔אן</span>​<span class='lvl_2'>כִּֽי־אַנְשֵׁ֥י מִקְנֶ֖ה</span> הָי֑וּ</span>​<span class='lvl_1'><span class='lvl_2'><span class='lvl_3'>וְצֹאנָ֧ם וּבְקָרָ֛ם</span> וְכָל־אֲשֶׁ֥ר לָהֶ֖ם</span> הֵבִֽיאוּ׃</span>
</span>
<span class='posuk'>
<span class='chapverse'>מו(לג)</span><span class='lvl_1 first'><span class='lvl_2'>וְהָיָ֕ה</span>​<span class='lvl_2'>כִּֽי־יִקְרָ֥א לָכֶ֖ם</span> פַּרְעֹ֑ה</span>​<span class='lvl_1'><span class='lvl_2'>וְאָמַ֖ר</span> מַה־מַּֽעֲשֵׂיכֶֽם׃</span>
</span>
<span class='posuk'>
<span class='chapverse'>מו(לד)</span><span class='lvl_1 first'><span class='lvl_2'><span class='lvl_3'>וַֽאֲמַרְתֶּ֗ם</span>​<span class='lvl_3'><span class='lvl_4'>אַנְשֵׁ֨י מִקְנֶ֜ה</span> הָי֤וּ עֲבָדֶ֨יךָ֙</span> מִנְּעוּרֵ֣ינוּ וְעַד־עַ֔תָּה</span>​<span class='lvl_2'>גַּם־אֲנַ֖חְנוּ</span> גַּם־אֲבֹתֵ֑ינוּ</span>​<span class='lvl_1'><span class='lvl_2'><span class='lvl_3'>בַּֽעֲב֗וּר</span>​<span class='lvl_3'>תֵּֽשְׁבוּ֙</span> בְּאֶ֣רֶץ גֹּ֔שֶׁן</span>​<span class='lvl_2'>כִּֽי־תוֹעֲבַ֥ת מִצְרַ֖יִם</span> כָּל־רֹ֥עֵה צֹֽאן׃</span>
</span>
<span class='posuk'>
<span class='chapverse'>מז(א)</span><span class='lvl_1 first'><span class='lvl_2'><span class='lvl_3'>וַיָּבֹ֣א יוֹסֵף֘</span> וַיַּגֵּ֣ד לְפַרְעֹה֒</span>​<span class='lvl_2'><span class='lvl_3'>וַיֹּ֗אמֶר</span>​<span class='lvl_3'><span class='lvl_4'>אָבִ֨י וְאַחַ֜י</span> וְצֹאנָ֤ם וּבְקָרָם֙</span> וְכָל־אֲשֶׁ֣ר לָהֶ֔ם</span>​<span class='lvl_2'>בָּ֖אוּ</span> מֵאֶ֣רֶץ כְּנָ֑עַן</span>​<span class='lvl_1'><span class='lvl_2'>וְהִנָּ֖ם</span> בְּאֶ֥רֶץ גֹּֽשֶׁן׃</span>
</span>
<span class='posuk'>
<span class='chapverse'>מז(ב)</span><span class='lvl_1 first'><span class='lvl_2'>וּמִקְצֵ֣ה אֶחָ֔יו</span>​<span class='lvl_2'>לָקַ֖ח</span> חֲמִשָּׁ֣ה אֲנָשִׁ֑ים</span>​<span class='lvl_1'><span class='lvl_2'>וַיַּצִּגֵ֖ם</span> לִפְנֵ֥י פַרְעֹֽה׃</span>
</span>
<span class='posuk'>
<span class='chapverse'>מז(ג)</span><span class='lvl_1 first'><span class='lvl_2'><span class='lvl_3'>וַיֹּ֧אמֶר פַּרְעֹ֛ה</span> אֶל־אֶחָ֖יו</span> מַה־מַּֽעֲשֵׂיכֶ֑ם</span>​<span class='lvl_1'><span class='lvl_2'><span class='lvl_3'>וַיֹּֽאמְר֣וּ אֶל־פַּרְעֹ֗ה</span>​<span class='lvl_3'>רֹעֵ֥ה צֹאן֙</span> עֲבָדֶ֔יךָ</span>​<span class='lvl_2'>גַּם־אֲנַ֖חְנוּ</span> גַּם־אֲבוֹתֵֽינוּ׃</span>
</span>
<span class='posuk'>
<span class='chapverse'>מז(ד)</span><span class='lvl_1 first'><span class='lvl_2'><span class='lvl_3'>וַיֹּֽאמְר֣וּ אֶל־פַּרְעֹ֗ה</span>​<span class='lvl_3'>לָג֣וּר בָּאָרֶץ֘</span> בָּאנוּ֒</span>​<span class='lvl_2'><span class='lvl_3'>כִּי־אֵ֣ין מִרְעֶ֗ה</span>​<span class='lvl_3'>לַצֹּאן֙</span> אֲשֶׁ֣ר לַֽעֲבָדֶ֔יךָ</span>​<span class='lvl_2'>כִּֽי־כָבֵ֥ד הָֽרָעָ֖ב</span> בְּאֶ֣רֶץ כְּנָ֑עַן</span>​<span class='lvl_1'><span class='lvl_2'><span class='lvl_3'>וְעַתָּ֛ה</span> יֵֽשְׁבוּ־נָ֥א עֲבָדֶ֖יךָ</span> בְּאֶ֥רֶץ גֹּֽשֶׁן׃</span>
</span>
<span class='posuk'>
<span class='chapverse'>מז(ה)</span><span class='lvl_1 first'><span class='lvl_2'>וַיֹּ֣אמֶר פַּרְעֹ֔ה</span>​<span class='lvl_2'>אֶל־יוֹסֵ֖ף</span> לֵאמֹ֑ר</span>​<span class='lvl_1'><span class='lvl_2'>אָבִ֥יךָ וְאַחֶ֖יךָ</span> בָּ֥אוּ אֵלֶֽיךָ׃</span>
</span>
<span class='posuk'>
<span class='chapverse'>מז(ו)</span><span class='lvl_1 first'><span class='lvl_2'><span class='lvl_3'>אֶ֤רֶץ מִצְרַ֨יִם֙</span> לְפָנֶ֣יךָ הִ֔וא</span>​<span class='lvl_2'>בְּמֵיטַ֣ב הָאָ֔רֶץ</span>​<span class='lvl_2'>הוֹשֵׁ֥ב אֶת־אָבִ֖יךָ</span> וְאֶת־אַחֶ֑יךָ</span>​<span class='lvl_1'><span class='lvl_2'><span class='lvl_3'>יֵֽשְׁבוּ֙</span> בְּאֶ֣רֶץ גֹּ֔שֶׁן</span>​<span class='lvl_2'><span class='lvl_3'>וְאִם־יָדַ֗עְתָּ</span>​<span class='lvl_3'>וְיֶשׁ־בָּם֙</span> אַנְשֵׁי־חַ֔יִל</span>​<span class='lvl_2'><span class='lvl_3'>וְשַׂמְתָּ֛ם</span> שָׂרֵ֥י מִקְנֶ֖ה</span> עַל־אֲשֶׁר־לִֽי׃</span>
</span>
<span class='posuk'>
<span class='chapverse'>מז(ז)</span><span class='lvl_1 first'><span class='lvl_2'><span class='lvl_3'>וַיָּבֵ֤א יוֹסֵף֙</span> אֶת־יַֽעֲקֹ֣ב אָבִ֔יו</span>​<span class='lvl_2'>וַיַּֽעֲמִדֵ֖הוּ</span> לִפְנֵ֣י פַרְעֹ֑ה</span>​<span class='lvl_1'><span class='lvl_2'>וַיְבָ֥רֶךְ יַֽעֲקֹ֖ב</span> אֶת־פַּרְעֹֽה׃</span>
</span>
<span class='posuk'>
<span class='chapverse'>מז(ח)</span><span class='lvl_1 first'><span class='lvl_2'>וַיֹּ֥אמֶר פַּרְעֹ֖ה</span> אֶֽל־יַעֲקֹ֑ב</span>​<span class='lvl_1'><span class='lvl_2'>כַּמָּ֕ה</span>​<span class='lvl_2'>יְמֵ֖י</span> שְׁנֵ֥י חַיֶּֽיךָ׃</span>
</span>
<span class='posuk'>
<span class='chapverse'>מז(ט)</span><span class='lvl_1 first'><span class='lvl_2'><span class='lvl_3'>וַיֹּ֤אמֶר יַֽעֲקֹב֙</span> אֶל־פַּרְעֹ֔ה</span>​<span class='lvl_2'><span class='lvl_3'>יְמֵי֙</span> שְׁנֵ֣י מְגוּרַ֔י</span>​<span class='lvl_2'>שְׁלֹשִׁ֥ים וּמְאַ֖ת</span> שָׁנָ֑ה</span>​<span class='lvl_1'><span class='lvl_2'><span class='lvl_3'>מְעַ֣ט וְרָעִ֗ים</span>​<span class='lvl_3'>הָיוּ֙</span>​<span class='lvl_3'>יְמֵי֙</span> שְׁנֵ֣י חַיַּ֔י</span>​<span class='lvl_2'><span class='lvl_3'>וְלֹ֣א הִשִּׂ֗יגוּ</span>​<span class='lvl_3'>אֶת־יְמֵי֙</span>​<span class='lvl_3'>שְׁנֵי֙</span> חַיֵּ֣י אֲבֹתַ֔י</span>​<span class='lvl_2'>בִּימֵ֖י</span> מְגֽוּרֵיהֶֽם׃</span>
</span>
<span class='posuk'>
<span class='chapverse'>מז(י)</span><span class='lvl_1 first'><span class='lvl_2'>וַיְבָ֥רֶךְ יַֽעֲקֹ֖ב</span> אֶת־פַּרְעֹ֑ה</span>​<span class='lvl_1'><span class='lvl_2'>וַיֵּצֵ֖א</span> מִלִּפְנֵ֥י פַרְעֹֽה׃</span>
</span>
<span class='posuk'>
<span class='chapverse'>מז(יא)</span><span class='lvl_1 first'><span class='lvl_2'><span class='lvl_3'>וַיּוֹשֵׁ֣ב יוֹסֵף֘</span> אֶת־אָבִ֣יו וְאֶת־אֶחָיו֒</span>​<span class='lvl_2'><span class='lvl_3'>וַיִּתֵּ֨ן לָהֶ֤ם אֲחֻזָּה֙</span> בְּאֶ֣רֶץ מִצְרַ֔יִם</span>​<span class='lvl_2'>בְּמֵיטַ֥ב הָאָ֖רֶץ</span> בְּאֶ֣רֶץ רַעְמְסֵ֑ס</span>​<span class='lvl_1'><span class='lvl_2'>כַּֽאֲשֶׁ֖ר</span> צִוָּ֥ה פַרְעֹֽה׃</span>
</span>
<span class='posuk'>
<span class='chapverse'>מז(יב)</span><span class='lvl_1 first'><span class='lvl_2'><span class='lvl_3'>וַיְכַלְכֵּ֤ל יוֹסֵף֙</span> אֶת־אָבִ֣יו וְאֶת־אֶחָ֔יו</span>​<span class='lvl_2'>וְאֵ֖ת</span> כָּל־בֵּ֣ית אָבִ֑יו</span>​<span class='lvl_1'><span class='lvl_2'>לֶ֖חֶם</span> לְפִ֥י הַטָּֽף׃</span>
</span>
<span class='posuk'>
<span class='chapverse'>מז(יג)</span><span class='lvl_1 first'><span class='lvl_2'><span class='lvl_3'>וְלֶ֤חֶם אֵין֙</span> בְּכָל־הָאָ֔רֶץ</span>​<span class='lvl_2'>כִּֽי־כָבֵ֥ד הָֽרָעָ֖ב</span> מְאֹ֑ד</span>​<span class='lvl_1'><span class='lvl_2'><span class='lvl_3'><span class='lvl_4'>וַתֵּ֜לַהּ</span> אֶ֤רֶץ מִצְרַ֨יִם֙</span> וְאֶ֣רֶץ כְּנַ֔עַן</span>​<span class='lvl_2'>מִפְּנֵ֖י</span> הָֽרָעָֽב׃</span>
</span>
<span class='posuk'>
<span class='chapverse'>מז(יד)</span><span class='lvl_1 first'><span class='lvl_2'><span class='lvl_3'>וַיְלַקֵּ֣ט יוֹסֵ֗ף</span>​<span class='lvl_3'>אֶת־כָּל־הַכֶּ֨סֶף֙</span>​<span class='lvl_3'>הַנִּמְצָ֤א בְאֶֽרֶץ־מִצְרַ֨יִם֙</span> וּבְאֶ֣רֶץ כְּנַ֔עַן</span>​<span class='lvl_2'>בַּשֶּׁ֖בֶר</span> אֲשֶׁר־הֵ֣ם שֹֽׁבְרִ֑ים</span>​<span class='lvl_1'><span class='lvl_2'><span class='lvl_3'>וַיָּבֵ֥א יוֹסֵ֛ף</span> אֶת־הַכֶּ֖סֶף</span> בֵּ֥יתָה פַרְעֹֽה׃</span>
</span>
<span class='posuk'>
<span class='chapverse'>מז(טו)</span><span class='lvl_1 first'><span class='lvl_2'><span class='lvl_3'>וַיִּתֹּ֣ם הַכֶּ֗סֶף</span>​<span class='lvl_3'>מֵאֶ֣רֶץ מִצְרַיִם֘</span> וּמֵאֶ֣רֶץ כְּנַעַן֒</span>​<span class='lvl_2'><span class='lvl_3'>וַיָּבֹאוּ֩ כָל־מִצְרַ֨יִם אֶל־יוֹסֵ֤ף לֵאמֹר֙</span> הָֽבָה־לָּ֣נוּ לֶ֔חֶם</span>​<span class='lvl_2'>וְלָ֥מָּה נָמ֖וּת</span> נֶגְדֶּ֑ךָ</span>​<span class='lvl_1'><span class='lvl_2'>כִּ֥י אָפֵ֖ס</span> כָּֽסֶף׃</span>
</span>
<span class='posuk'>
<span class='chapverse'>מז(טז)</span><span class='lvl_1 first'><span class='lvl_2'><span class='lvl_3'>וַיֹּ֤אמֶר יוֹסֵף֙</span> הָב֣וּ מִקְנֵיכֶ֔ם</span>​<span class='lvl_2'>וְאֶתְּנָ֥ה לָכֶ֖ם</span> בְּמִקְנֵיכֶ֑ם</span>​<span class='lvl_1'><span class='lvl_2'>אִם־אָפֵ֖ס</span> כָּֽסֶף׃</span>
</span>
<span class='posuk'>
<span class='chapverse'>מז(יז)</span><span class='lvl_1 first'><span class='lvl_2'><span class='lvl_3'>וַיָּבִ֣יאוּ אֶת־מִקְנֵיהֶם֘</span> אֶל־יוֹסֵף֒</span>​<span class='lvl_2'><span class='lvl_3'><span class='lvl_4'>וַיִּתֵּ֣ן לָהֶם֩ יוֹסֵ֨ף לֶ֜חֶם</span> בַּסּוּסִ֗ים</span>​<span class='lvl_3'>וּבְמִקְנֵ֥ה הַצֹּ֛אן</span> וּבְמִקְנֵ֥ה הַבָּקָ֖ר</span> וּבַֽחֲמֹרִ֑ים</span>​<span class='lvl_1'><span class='lvl_2'><span class='lvl_3'>וַיְנַֽהֲלֵ֤ם בַּלֶּ֨חֶם֙</span> בְּכָל־מִקְנֵהֶ֔ם</span>​<span class='lvl_2'>בַּשָּׁנָ֖ה</span> הַהִֽוא׃</span>
</span>
<span class='posuk'>
<span class='chapverse'>מז(יח)</span><span class='lvl_1 first'><span class='lvl_2'><span class='lvl_3'>וַתִּתֹּם֘</span> הַשָּׁנָ֣ה הַהִוא֒</span>​<span class='lvl_2'><span class='lvl_3'><span class='lvl_4'>וַיָּבֹ֨אוּ אֵלָ֜יו</span> בַּשָּׁנָ֣ה הַשֵּׁנִ֗ית</span>​<span class='lvl_3'>וַיֹּ֤אמְרוּ לוֹ֙</span> לֹֽא־נְכַחֵ֣ד מֵֽאֲדֹנִ֔י</span>​<span class='lvl_2'><span class='lvl_3'>כִּ֚י</span> אִם־תַּ֣ם הַכֶּ֔סֶף</span>​<span class='lvl_2'>וּמִקְנֵ֥ה הַבְּהֵמָ֖ה</span> אֶל־אֲדֹנִ֑י</span>​<span class='lvl_1'><span class='lvl_2'><span class='lvl_3'>לֹ֤א נִשְׁאַר֙</span> לִפְנֵ֣י אֲדֹנִ֔י</span>​<span class='lvl_2'>בִּלְתִּ֥י אִם־גְּוִיָּתֵ֖נוּ</span> וְאַדְמָתֵֽנוּ׃</span>
</span>
<span class='posuk'>
<span class='chapverse'>מז(יט)</span><span class='lvl_1 first'><span class='lvl_2'><span class='lvl_3'>לָ֧מָּה נָמ֣וּת לְעֵינֶ֗יךָ</span>​<span class='lvl_3'>גַּם־אֲנַ֨חְנוּ֙</span> גַּ֣ם אַדְמָתֵ֔נוּ</span>​<span class='lvl_2'>קְנֵֽה־אֹתָ֥נוּ וְאֶת־אַדְמָתֵ֖נוּ</span> בַּלָּ֑חֶם</span>​<span class='lvl_1'><span class='lvl_2'><span class='lvl_3'><span class='lvl_4'>וְנִֽהְיֶ֞ה</span> אֲנַ֤חְנוּ וְאַדְמָתֵ֨נוּ֙</span> עֲבָדִ֣ים לְפַרְעֹ֔ה</span>​<span class='lvl_2'><span class='lvl_3'>וְתֶן־זֶ֗רַע</span>​<span class='lvl_3'>וְנִֽחְיֶה֙</span> וְלֹ֣א נָמ֔וּת</span>​<span class='lvl_2'>וְהָֽאֲדָמָ֖ה</span> לֹ֥א תֵשָֽׁם׃</span>
</span>
<span class='posuk'>
<span class='chapverse'>מז(כ)</span><span class='lvl_1 first'><span class='lvl_2'><span class='lvl_3'><span class='lvl_4'>וַיִּ֨קֶן יוֹסֵ֜ף</span> אֶת־כָּל־אַדְמַ֤ת מִצְרַ֨יִם֙</span> לְפַרְעֹ֔ה</span>​<span class='lvl_2'><span class='lvl_3'>כִּֽי־מָכְר֤וּ מִצְרַ֨יִם֙</span> אִ֣ישׁ שָׂדֵ֔הוּ</span>​<span class='lvl_2'>כִּֽי־חָזַ֥ק עֲלֵהֶ֖ם</span> הָֽרָעָ֑ב</span>​<span class='lvl_1'><span class='lvl_2'>וַתְּהִ֥י הָאָ֖רֶץ</span> לְפַרְעֹֽה׃</span>
</span>
<span class='posuk'>
<span class='chapverse'>מז(כא)</span><span class='lvl_1 first'><span class='lvl_2'>וְאֶ֨ת־הָעָ֔ם</span>​<span class='lvl_2'>הֶֽעֱבִ֥יר אֹת֖וֹ</span> לֶֽעָרִ֑ים</span>​<span class='lvl_1'><span class='lvl_2'>מִקְצֵ֥ה גְבוּל־מִצְרַ֖יִם</span> וְעַד־קָצֵֽהוּ׃</span>
</span>
<span class='posuk'>
<span class='chapverse'>מז(כב)</span><span class='lvl_1 first'><span class='lvl_2'><span class='lvl_3'>רַ֛ק</span> אַדְמַ֥ת הַכֹּֽהֲנִ֖ים</span> לֹ֣א קָנָ֑ה</span>​<span class='lvl_1'><span class='lvl_2'><span class='lvl_3'><span class='lvl_4'>כִּי֩ חֹ֨ק לַכֹּֽהֲנִ֜ים</span> מֵאֵ֣ת פַּרְעֹ֗ה</span>​<span class='lvl_3'>וְאָֽכְל֤וּ אֶת־חֻקָּם֙</span>​<span class='lvl_3'>אֲשֶׁ֨ר נָתַ֤ן לָהֶם֙</span> פַּרְעֹ֔ה</span>​<span class='lvl_2'>עַל־כֵּ֕ן</span>​<span class='lvl_2'>לֹ֥א מָֽכְר֖וּ</span> אֶת־אַדְמָתָֽם׃</span>
</span>
<span class='posuk'>
<span class='chapverse'>מז(כג)</span><span class='lvl_1 first'><span class='lvl_2'><span class='lvl_3'>וַיֹּ֤אמֶר יוֹסֵף֙</span> אֶל־הָעָ֔ם</span>​<span class='lvl_2'><span class='lvl_3'>הֵן֩ קָנִ֨יתִי אֶתְכֶ֥ם הַיּ֛וֹם</span> וְאֶת־אַדְמַתְכֶ֖ם</span> לְפַרְעֹ֑ה</span>​<span class='lvl_1'><span class='lvl_2'>הֵֽא־לָכֶ֣ם זֶ֔רַע</span>​<span class='lvl_2'>וּזְרַעְתֶּ֖ם</span> אֶת־הָֽאֲדָמָֽה׃</span>
</span>
<span class='posuk'>
<span class='chapverse'>מז(כד)</span><span class='lvl_1 first'><span class='lvl_2'><span class='lvl_3'>וְהָיָה֙</span> בַּתְּבוּאֹ֔ת</span>​<span class='lvl_2'>וּנְתַתֶּ֥ם חֲמִישִׁ֖ית</span> לְפַרְעֹ֑ה</span>​<span class='lvl_1'><span class='lvl_2'><span class='lvl_3'><span class='lvl_4'>וְאַרְבַּ֣ע הַיָּדֹ֡ת</span> יִֽהְיֶ֣ה לָכֶם֩ לְזֶ֨רַע הַשָּׂדֶ֧ה וּֽלְאָכְלְכֶ֛ם</span> וְלַֽאֲשֶׁ֥ר בְּבָֽתֵּיכֶ֖ם</span> וְלֶֽאֱכֹ֥ל לְטַפְּכֶֽם׃</span>
</span>
<span class='posuk'>
<span class='chapverse'>מז(כה)</span><span class='lvl_1 first'><span class='lvl_2'>וַיֹּֽאמְר֖וּ</span> הֶֽחֱיִתָ֑נוּ</span>​<span class='lvl_1'><span class='lvl_2'><span class='lvl_3'>נִמְצָא־חֵן֙</span> בְּעֵינֵ֣י אֲדֹנִ֔י</span>​<span class='lvl_2'>וְהָיִ֥ינוּ עֲבָדִ֖ים</span> לְפַרְעֹֽה׃</span>
</span>
<span class='posuk'>
<span class='chapverse'>מז(כו)</span><span class='lvl_1 first'><span class='lvl_2'><span class='lvl_3'><span class='lvl_4'>וַיָּ֣שֶׂם אֹתָ֣הּ יוֹסֵ֡ף</span>​<span class='lvl_4'>לְחֹק֩ עַד־הַיּ֨וֹם הַזֶּ֜ה</span> עַל־אַדְמַ֥ת מִצְרַ֛יִם</span> לְפַרְעֹ֖ה</span> לַחֹ֑מֶשׁ</span>​<span class='lvl_1'><span class='lvl_2'><span class='lvl_3'><span class='lvl_4'>רַ֞ק</span> אַדְמַ֤ת הַכֹּֽהֲנִים֙</span> לְבַדָּ֔ם</span>​<span class='lvl_2'>לֹ֥א הָֽיְתָ֖ה</span> לְפַרְעֹֽה׃</span>
</span>
<span class='posuk'>
<span class='chapverse'>מז(כז)</span><span class='lvl_1 first'><span class='lvl_2'><span class='lvl_3'>וַיֵּ֧שֶׁב יִשְׂרָאֵ֛ל</span> בְּאֶ֥רֶץ מִצְרַ֖יִם</span> בְּאֶ֣רֶץ גֹּ֑שֶׁן</span>​<span class='lvl_1'><span class='lvl_2'>וַיֵּאָֽחֲז֣וּ בָ֔הּ</span>​<span class='lvl_2'>וַיִּפְר֥וּ וַיִּרְבּ֖וּ</span> מְאֹֽד׃</span>
</span>
</div>
</div>
</body>
</html>